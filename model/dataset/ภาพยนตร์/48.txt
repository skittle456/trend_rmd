แพทริก การ์เลน เดมป์ซีย์  เกิดเมื่อวันที่ 13 มกราคม ค.ศ. 1966 เป็นนักแสดงและนักแข่งรถชาวอเมริกัน เขาเคยได้รับการเสนอชื่อเข้าชิงรางวัลลูกโลกทองคำ และรางวัลสมาพันธ์นักแสดง ปี 2549 ในสาขาการแสดงยอดเยี่ยม และเขาได้รับการจัดอันดับเป็น ผู้ชายสุดเซ็กซี่ของนิตยสารพีเพิล เดมป์ซีย์เขาใช้เวลาว่างไปการการขี่รถ และเขาได้เข้าแข่งขันรายการแข่งขันรถยนต์ที่มีชื่อเสียง เช่น 24 ชั่วโมง เลอม็อง, 24 ชั่วโมง เดย์โทนา, Sports car racing และ Ensenada SCORE ก่อนการแข่งขัน 24 ชั่วโมง เลอม็อง เดมป์ซีย์ประกาศว่าเขาจะ "เดินออกไป" จากการแสดงเพื่อที่เขาจะสามารถอุทิศตนเพื่อกีฬามอเตอร์สปอร์ตแพทริก เดมป์ซีย์ เกิดที่เมือง ลูอิสตัน รัฐเมน สหรัฐอเมริกา เขาเริ่มแสดงละครเวทีครั้งแรก ในเรื่อง Torch Song Trilogy จากนั้นก็มีละครเวทีอีกหลายเรื่อง เช่น On Golden Pond และ The Subject Was Roses เขาเป็นที่รู้จักดีในภาพยนตร์เรื่อง Can’t Buy Me Love และ Lover เขายังได้แสดงร่วมกับนักแสดงระดับออสการ์อย่าง ฮิลลารี สแวงค์ ใน Freedom Writers ส่วนผลงานอื่นของเขาเช่น Sweet Home Alabama, Scream 3 และ Outbreak เขามีผลงานซีรีส์ดราม่าเกี่ยวกับการแพทย์ในช่องเอบีซี เรื่อง Grey’s Anatomy ส่วนผลงานในปี 2008 คือเรื่อง Made of Honour เขารับบทเป็นทอม ผู้ชายเจ้าชู้ที่มองข้ามความรักของเพื่อนหญิงที่อยู่เคียงข้างเขาตลอด
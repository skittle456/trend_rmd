อิโอริ ยางามิ ; อังกฤษ: Iori Yagami) เป็นตัวละครจากเกม เดอะคิงออฟไฟท์เตอร์ส ของบริษัทเอสเอ็นเค อิโอริปรากฏตัวครั้งแรกในเกม เดอะคิงออฟไฟท์เตอร์ส '95 อิโอริเป็นหนึ่งในตัวละครหลักของซีรี่ยส์และได้รับความนิยมในลำดับต้นๆจากผู้เล่น นอกจากนี้เขายังมีคู่ปรับและศัตรูคู่อาฆาตตลอดกาลคือ เคียว คุซานางิ อิโอริเป็นลูกหลานของตระกูลยางามิซึ่งเป็นหนึ่งในสามตระกูลที่ทำการสะกดปีศาจอสรพิษในตำนานคือ ยามาตะ โนะ โอโรจิ เมื่อ 1,800 ปีก่อน ชื่อเดิมของตระกูลยางามิคือ ยาซาคานิ  ตระกูลยาซาคานิมีความสามารถในการสร้างเปลวเพลิงเพื่อใช้ในการต่อสู้ บรรพบุรุษตระกูลยาซาคานิช่วยกันปราบโอโรจิและทำการผนึกร่วมกับตระกูลคุซานางิและตระกูลยาตะ สมบัติประจำตระกูลของอิโอริก็คือ หยกเขี้ยวยาซาคานิ  ตราประจำตระกูลยางามิจะเป็นรูปพระจันทร์เสี้ยว ซึ่งปรากฏอยู่ที่ด้านหลังเสื้อนอกของอิโอริ นอกจากนี้อิโอริยังสวมแหวนเงินที่นิ้วกลางซ้าย โดยที่ความหมายของแหวนนั้นไม่ได้ระบุถึงความหมายที่แท้จริงอิโอริเป็นคนที่จริงจัง รุนแรง และเป็นคนที่ตรงไปตรงมา เขาดูเหมือนคนที่สามารถฆ่าคู่ต่อสู้ได้ทุกคนเมื่อมีโอกาส แต่เขาไม่รู้เหตุผลเหมือนกันว่าทำไมต้องเกลียดเคียว อิโอริไม่สนใจเรื่องของความแค้นของตระกูลที่มีมาอย่างยาวนาน เป็นไปได้ว่าความแค้นของตระกูลนั้นได้ฝังลึกมาทางสายเลือดมาหลายชั่วอายุคนจนมาถึงรุ่นปัจจุบันคืออิโอริและเคียวเมื่อ 660 ปีก่อน ผนึกของโอโรจิมีพลังอ่อนแอลง ทั้ง 3 ตระกูลตั้งใจว่าจะย้ายผนึกดังกล่าวไปไว้ที่อื่น แต่ว่า 1 ในแปดขุนพลของโอโรจิได้สังหารภรรยาของยาซาคานิเพื่อให้เกิดความเข้าใจผิดของทั้ง 3 ตระกูล ตัวของฆาตกรนั้นได้ปลอมตัวมาบอกยาซาคานิว่าคุซานางิเป็นคนทำและได้นำศพไปไว้ที่บ้านเกิดของคุซานางิ ยาซาคานิแค้นมากจึงได้ทำสัญญาเลือดกับโอโรจิเพื่อให้ได้พลังของโอโรจิมาไว้ในครอบครอง และได้วิชาลับนั่นก็คือ "แบบ 1211 ต้องห้าม: แปดอนงค์" และต้องเปลี่ยนนามสกุลจากยาซาคานิเป็นยางามิผลข้างเคียงจากคำสาปของโอโรจิทำให้เปลวไฟของตระกูลยางามิเป็นสีม่วงน้ำเงิน  และคำสาปนี้ทำให้แม่ที่ให้กำเนิดบุตรในตระกูลยางามินั้นจะต้องเสียชีวิตหลังจากให้กำเนิดก่อนการแข่งขัน KOF'95 จะเริ่มต้นขึ้น หลังจากที่ บิลลี่ คาน กับเอย์จิ คิราซากิ ต่อสู้กันแต่ว่าผลออกมาเสมอกัน ต่อมาบิลลี่ได้แนะนำให้เอย์จิได้รู้จักกับอิโอริเพื่อให้เขาเป็นหนึ่งในมือสังหารของ กีส โฮเวิร์ด บิลลี่ได้เชิญทั้งเอย์จิและอิโอริเพื่อร่วมทีมเข้าร่วมการแข่งขัน อิโอริเข้าร่วมทีมกับพวกเขาด้วยหมายที่จะพบกับเคียว คุซานางิ ศัตรูคู่อาฆาตของตระกูล ในตอนท้ายของการแข่งขัน อิโอริได้รวมมือกับทีมตัวเอกเพื่อโค่นรูกัล ก่อนที่รูกัลจะตาย อิโอริได้ยุให้เขาใช้พลังของโอโรจิ โดยอ้างว่าพลังนั้นเป็นของตนเอง ต่อมาอิโอริได้เล่นงานเพื่อนร่วมทีมของตนจนบาดเจ็บสาหัส เขาประกาศว่าเคียวและตระกูลคุซานางินั้นจะเป็นเป้าหมายของเขาต่อไปก่อนการแข่งขัน KOF'96 จะเริ่มต้นขึ้น อิโอริได้พบกับหญิงปริศนา 2 คนก็คือไวส์และมาชัวร์ พวกเธอบอกว่าเคียวได้เข้าร่วมการแข่งขันและทั้ง 2 คนอยากจะร่วมทีมกับอิโอริเพื่อเข้าร่วมการแข่งขัน อิโอริตอบรับทั้ง 2 คนเพื่อให้พวกเธอช่วยอิโอริในการฆ่าเคียว แต่ผู้หญิงทั้ง 2 คนนั้นก็เป็นเพียงนางนกต่อให้กับเกนิตส์ เพื่อที่จะให้แผนการณ์ต่างๆ สำเร็จ ในระหว่างการแข่งขัน อิโอริ เคียวและจิสึรุได้ช่วยกันโค่นเกนิตส์ ก่อนที่เกนิตส์จะหายไปได้พูดถึงพลังแห่งโอโรจิกับอิโอริ ทันใดนั้นอิโอริก็เกิดอาการคลุ้มคลั่งเนื่องจากไม่สามารถควบคุมพลังโอโรจิในตัวได้ อิโอริในสภาพคลุ้มคลั่งได้สังหารทั้งไวส์และมาชัวร์อย่างโหดเหี้ยมก่อนการแข่งขัน KOF'97 จะเริ่มต้นขึ้น อิโอริรับรู้ข่าวคราวของเคียวว่าจะร่วมการแข่งขัน ในคืนหนึ่งอิโอริฝันร้ายว่ามีหญิงสาว 2 คนได้สบประมาทว่าเขานั้นไร้ความสามารถที่จะเอาชนะเคียว หญิงสาวทั้ง 2 ได้ให้คำมั่นว่าจะกลับมาพบกับอิโอริอีกครั้งก่อนที่จะหายไป อิโอริตื่นขึ้นมาพร้อมกับไอเป็นเลือด ด้วยความโกรธเกลียดเคียดแค้น อิโอริประกาศว่าจะต้องเอาชนะเคียวให้ได้ อย่างไรก็ตามในตอนท้ายของการแข่งขัน เขาได้ร่วมมือกับเคียวและจิสึรุอีกครั้งอิโอริได้เข้าสู่รอบชิงชนะเลิศ และได้เผชิญหน้ากับ"สี่จตุรเทพแห่งโอโรจิ"ที่ยังเหลืออีก 3 คน ได้แก่ ยาชิโร่ นานาคาเสะ, เชอร์มี่ และ คริส หลังจากเอาชนะทั้ง 3 คนแล้ว โอโรจิได้ใช้ร่างกายของคริสเพื่อการกลับมาจุติและทำลายไตรเทวภัณฑ์ให้สิ้นซาก ในครั้งอดีตนั้นตระกูลทั้ง 3 สามารถกำจัดโอโรจิลงได้ พอมายุคปัจจุบันก็ยังสามารถเอาชนะโอโรจิอีกครั้งได้เช่นกัน ในขณะนั้นโอโรจิได้ใช้พลังในการกระตุ้นเลือดโอโรจิในตัวของอิโอริให้คลุ้มคลั่งขึ้นเพื่อให้กำจัดเคียวและจิสึรุ แต่ว่าอิโอริกลับไปโจมตีใส่โอโรจิแทน และเคียวก็ได้ช่วยอิโอริจัดการโอโรจิลงได้ในที่สุดและจิสึรุก็ทำการผนึกได้สำเร็จก่อนที่จะมีการค้นพบกระบวนการโคลนนิ่งเคียว คุซานางิ อิโอริได้ทราบข่าวของการจัดงาน KOF และเขาเริ่มสงสัยว่าคนที่ทำการโคลนนิ่งเคียวอาจจะอยู่ที่งาน KOF อิโอริลอบเข้าไปยังโกดังร้างที่ที่คริซาลิดกำลังต่อสู้กับทีมพระเอกใหม่และเคียวหลังจากงานแข่ง KOF'99 สิ้นสุดลงก็ไม่มีใครทราบว่าอิโอริอยู่ที่ไหน แต่มีการสันนิษฐานว่าอิโอรินั้นอาจจะอยู่ในเซาท์ทาวน์ ต่อมาเมื่อมีข่าวการแข่งขัน KOF 2000 อิโอริก็มุ่งหมายที่จะหาโอกาสเพื่อต่อสู้กับเคียวอีกครั้งปีถัดมา เซธได้เชิญอิโอริเพื่อมาร่วมทีมของเขาในการแข่งขัน KOF ครั้งต่อไป อิโอริสันนิษฐานว่าหากเขาได้ร่วมงานในครั้งนี้ก็อาจจะมีโอกาสได้พบกับเคียวก็ได้ อิโอริตกลงที่จะร่วมทีมกับเซธเพื่อเข้าแข่งขันและก็ขอเป็นผู้นำทีมเอง อย่างไรก็ตามในช่วงท้ายของการแข่งขัน อิโอริได้ร่วมมือกับ K', คูล่าและเคียวเพื่อที่จะโค่นอิกนิสที่สถานีอวกาศขนาดใหญ่ขององค์กร NESTS ภายหลังอิโอริรอดจากการที่สถานีอวกาศนั้นตกสู่พื้นโลกในภาค KOF 2003 อิโอริไม่เต็มใจนักที่จะร่วมทีมกับเคียวและจิสึรุ การแข่งขันครั้งนี้ได้มีการเชื่อมโยงไปยังโอโรจิอีกครั้ง หลังจากที่พวกเขาได้สู้กับมุไคแล้ว จิสึรุก็ถูกขโมยพลังและ "กระจกยาตะ" ไตรเทวภัณฑ์ประจำตัวของตระกูลยาตะ โดยแอช คริมสัน แอชประกาศว่าเป้าหมายต่อไปของเขาก็คืออิโอริ แต่อิโอริก็จะเข้ามาโจมตีแอชทว่าเขาหายตัวไปซะก่อน ในขณะที่เคียวกำลังแค้นเนื่องจากจิสึรุถูกเล่นงานไปก่อนหน้านี้ ภายหลังผนึกแห่งโอโรจิกำลังเสื่อมและภัยพิบัติต่างๆกำลังจะเกิดขึ้น ดูเหมือนว่าตระกูลยางามินั้นจะต้องเปลี่ยนไปตลอดกาลต่อมาในภาค KOF XI อิโอริตกลงที่จะร่วมมือกับเคียวและชินโง ยาบุกิเพื่อที่จะเผชิญหน้าแอช ในตอนท้ายของการแข่งขัน ด้วยมนต์สะกดแห่งโอโรจิทำให้อิโอริอยู่ในสภาพคลุ้มคลั่งด้วยพลังแห่งโอโรจิอีกครั้งและเล่นงานเคียวกับชินโงจนบาดเจ็บสาหัส ทันใดนั้นแอชปรากฏตัวและขโมยไตรเทวภัณฑ์ประจำตัวของตระกูลยางามิ "หยกเขี้ยวยาซาคานิ" รวมไปถึงพลังไฟสีม่วงของอิโอริด้วยก่อนการแข่งขัน KOF XIII อิโอริได้ไปเยี่ยมจิสึรุ เธอต้องการไตรเทวภัณฑ์ของเธอคืนเพื่อที่จะใช้พลังของเธอได้อีก เธอบอกอิโอริว่าหากต้องการขจัดคำสาปแห่งโอโรจิที่มาจากสายเลือดของตระกูลให้หมดไปจะต้องมีหยกเขี้ยวยาซาคานิด้วยแต่ทว่าตอนนี้ไม่มีแล้ว อย่างไรก็ตามอิโอริก็ไม่ได้สนใจเรื่องราวความผิดพลาดต่างๆของตระกูลในครั้งอดีตอยู่แล้ว เขาได้ให้คำมั่นกับจิสึรุในการทวงกระจกยาตะของเธอกลับคืนมา ต่อมาไวส์และมาชัวร์ออกตามหาอิโอริเพื่อที่จะรวมทีมไปแข่งขันใน KOF ครั้งใหม่ ทั้ง 2 สาวต่างรู้สึกดีที่อิโอรินั้นมุ่งมั่นที่จะไล่ล่าแอชให้จงได้ในตอนท้ายของการแข่งขัน อิโอริได้หยกเขี้ยวยาซาคานิกลับคืนมาจากแอชที่อันตรธานไปแล้ว ไวส์และมาชัวร์เห็นว่าอิโอริยังคงสามารถที่จะปฏิเสธไตรเทวภัณฑ์นั้นได้ เพื่อที่จะอยู่ภายใต้พลังอำนาจแห่งโอโรจิตลอดไป อิโอริถามว่าถ้าเขายอมที่จะรับพลังจากหยกเขี้ยวแล้วจะเกิดอะไรขึ้นกับตัวเขา แต่คำตอบยังไม่ทันหลุดมาจาก 2 สาว อิโอริก็เลือกที่จะใช้พลังของไตรเทวภัณฑ์นั้นเพราะเขาคิดว่าเป็นสิ่งที่ถูกต้อง ด้วยเหตุนี้อิโอริจึงได้รับพลังไฟสีม่วงของเขากลับคืนมาอีกครั้งและส่งให้ 2 สาวนั้นไปกลับสู่โลกมืดอีกครั้ง ต่อมาอิโอริได้ไปพบกับเคียวและท้าทายกันเพื่อที่จะต่อสู้ในศึกอมตะของทั้ง 2 อีกครั้งนั่นเองไวส์และมาชัวร์เตือนอิโอริถึงเรื่องมหันตภัยครั้งใหม่ ระหว่างที่เวิร์สปรากฏตัวออกมานั้น อิโอริรู้สึกได้ถึงวิญญาณที่ถูกผนึกไว้ในร่างของเวิร์ส หลังจากที่โค่นเวิร์สลงได้ อิโอริและเคียวพร้อมด้วยจิสึรุได้เดินทางไปยังฮังการีเพื่อไปผนึกวิญญาณที่ยังหลงเหลืออยู่ของโอโรจิฝ่ามือกรงเล็บ ในการต่อสู้อิโอริจะใช้ฝ่ามือกรงเล็บเป็นส่วนใหญ่ ซึ่งเป็นรูปแบบการต่อสู้ประจำตระกูลยางามิเปลวไฟ อิโอริสามารถสร้างเปลวไฟได้ซึ่งเปลวไฟของอิโอรินั้นจะมีสีม่วงน้ำเงิน เขาสามารถใช้เปลวไฟนั้นๆเพื่อโจมตีคู่ต่อสู้เช่นการทำเป็นลูกไฟ หรือสร้างไฟในอากาศได้ ที่จริงแล้วอิโอริสามารถใช้เปลวไฟสีแดงได้แต่ว่าไม่อยากที่จะใช้เพราะจะไปเหมือนกับเปลวไฟของเคียวนั่นเอง ในภาค KOFXI อิโอริถูกขโมยพลังไฟโดยแอช คริมสัน อย่างไรก็ตามอิโอริก็ได้พลังไฟกลับคืนมาหลังจบการแข่งขัน KOFXIIIสภาวะคลุ้มคลั่ง เมื่อใดก็ตามที่พลังโอโรจิในร่างอิโอรินั้นมีมากจนควบคุมไม่ได้ อิโอริจะอยู่ในสภาพที่คลุ้มคลั่งไร้สติ สภาพร่างกายและท่าทางจะแตกต่างไปจากปกติ นอกจากนี้พละกำลังจะเพิ่มขึ้นมหาศาลรวมถึงความเร็วที่เพิ่มขึ้นหลายเท่าตัวเล่นดนตรี อิโอริสามารถเล่นเครื่องดนตรีได้ดีนั่นก็คือ กีต้าร์เบส รวมไปถึงกีต้าร์ธรรมดาก็สามารถเล่นได้เช่นกันชื่อสุกล : อิโอริ ยางามิสัญชาติ :  ญี่ปุ่นเกิดวันที่ : 25 มีนาคม ส่วนสูง : 182 เซนติเมตรน้ำหนัก : 76 กิโลกรัม กรุ๊ปเลือด : Oอาชีพ : นักดนตรีสิ่งที่ชอบ : ไม่มีสิ่งที่ไม่ชอบ : ความรุนแรงงานอดิเรก : เล่นดนตรีในวงของตัวเองอาหารที่ชอบ : เนื้อกีฬาที่ถนัด : ทุกอย่างรูปแบบการต่อสู้ : วิชาการต่อสู้ของตระกูลยางามิผสมกับสัญชาตญาณของตัวเอง
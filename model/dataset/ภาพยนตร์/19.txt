127 ชั่วโมง  เป็นภาพยนตร์ชีวประวัติแนวผจญภัย สร้าง ร่วมเขียนบท และกำกับโดย แดนนี บอยล์ ภาพยนตร์นำแสดงโดยเจมส์ แฟรนโก ในบทนักปีนเขาที่ชื่อ อารอน รัลส์ตัน ที่พลัดตกลงไปติดในร่องเขาอยู่ลำพังในหุบเขา ในร็อบเบอร์สรูสต์ รัฐยูทาห์ เมื่อเดือนเมษายน ค.ศ. 2003ภาพยนตร์ สร้างมาจากหนังสืออัตชีวประวัติของรัลส์ตัน เรื่อง Between a Rock and a Hard Place โดยเขียนบทโดยบอยล์และไซมอน โบฟอย และสร้างโดยคริสเตียน คอลสันและจอห์น สมิทสัน  ดนตรีบรรเลงประกอบด้วย เอ.อาร์. ราห์แมน ที่เคยทำงานร่วมกับบอยล์เช่นกันใน Slumdog Millionaire ภาพยนตร์ได้รับเสียงวิจารณ์ที่ดีและได้รับเสนอชื่อเข้าชิงรางวัลออสการ์ 6 สาขา รวมถึงสาขาภาพยนตร์ยอดเยี่ยมและนักแสดงนำชายยอดเยี่ยม 
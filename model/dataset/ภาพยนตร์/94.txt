ทหารเกณฑ์ ภาค2 เป็นภาพยนตร์ไทยแนวตลกภาคต่อจาก ทหารเกณฑ์ ภาค1 จากฝีมือการกำกับโดย ล้อต๊อก เช่นเดิมโดยในภาคนี้เหล่าทหารเกณฑ์ทั้งหลายจะได้รับการฝึกอย่างหนักเพื่อต่อสู้กับเหล่าผู้ก่อการร้ายที่ศูนย์สงครามพิเศษค่ายลพบุรี ซึ่งต้องการทหารเพื่อไปทำการฝึกการกระโดดร่มที่นั่น ผู้พันสั่งให้จ่าฉ่ำเป็นผู้ควบคุมพลทหารไปฝึก หลังจากจบหลักสูตรกลับมา ท่านผู้การจัดงานเลี้ยงฉลองให้ และคิดที่จัดการดิ่งพสุธาหาเงินเพื่อสร้างโรงเรียน และให้จ่าฉ่ำร่วมด้วย ในวันงานจ่าฉ่ำโดดลงมาจากเครื่องโดยไม่มีร่ม จ่าฉ่ำตกลงมาและจมอยู่ในดิน ผู้การและทุกคนมาดูจ่าฉ่ำ ผู้การประกาศจะเลื่อนยศให้จ่าฉ่ำเป็นพันโทฉ่ำ จ่าฉ่ำได้ยินจึงลุกขึ้นมาและขอคำยืนยันจากผู้การ ซึ่งผู้การก็ให้คำยืนยัน จ่าฉ่ำดีใจมากที่ได้เลื่อนยศเท่าเมียตัวเองเสียที จากเรื่องราวทั้งหมดนี้ปัจจุบันถูกนำมารีมาสเตอร์ใหม่เป็นดีวีดีโปรเจกต์ตำนานหนังกลางใจ หนังไทยน่าสะสม
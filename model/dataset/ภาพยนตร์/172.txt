เบลด 2 นักล่าพันธุ์อมตะ  เป็นภาพยนตร์ภาคสองของภาพยนตร์ไตรภาคชุดเบลด ออกฉายในปี ค.ศ. 2002 ซึ่งภาพยนตร์เรื่องนี้เป็นภาพยนตร์ภาคต่อของ เบลด พันธุ์ฆ่าอมตะ โดยมีภาคต่อจากนี้คือ เบลด 3 อำมหิต พันธุ์อมตะ กำกับภาพยนตร์โดย กิลย์เลเมอร์ เด โตโร่ เขียนบทโดย เดวิด เอส. โกเยอร์ นำแสดงโดย เวสลี่ย์ สไนปส์ รับบท เบลดเบลด เป็นลูกครึ่งมนุษย์ครึ่งแวมไพร์ที่สุมความแค้นจากคำสาปอันติดตัวแต่กำเนิด และแนวทางเดียวของการชำระแค้นนี้ก็คือการปกป้องเผ่าพันธุ์มนุษย์ให้พ้นเงื้อมมือของเผ่าพันธุ์แวมไพร์ ด้วยการต่อสู้นองเลือด มาครั้งนี้ภาระกิจใหม่ของเบลดถูกสถานการณ์บังคับให้ร่วมมือกับเหล่าแวมไพร์ ที่เขาเกลียด เพื่อเอาชนะอสูรพันธุ์ใหม่ที่มุ่งกำจัดทั้งมนุษย์แลtแวมไพร์ เบลด มีครึ่งหนึ่งเป็นมนุษย์ ในขณะที่อีกครึ่งหนึ่งก็เป็นแวมไพร์ เขาถือกำเนิดขึ้น ในตอนที่มารดาของเขาถูกแวมไพร์ทำร้าย แต่ต้องขอบคุณ วิสเลอร์ ที่ให้การช่วยเหลือเขาทั้งในเรื่องของเซรุ่มที่ทำไม่ให้ เบลดกลายร่างซ้ำยัง สามารถทำให้เขาเดินอยู่ได้ในตอนกลางวันแม้ในยามที่มีแสงแดด แต่หลังจากหายตัวไปของวิสเลอร์ เขาได้พบกับ สกัด ผู้ที่พัฒนาอาวุธของเบลดไปจนถึงความเป็นสุดยอด และรับรู้ถึงแผนการสงครามล้างเผ่าพันธุ์มนุษย์และแวมไพร์ของปิศาจพันธุ์ใหม่ ริปเปอร์
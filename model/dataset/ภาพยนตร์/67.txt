ผู้ชายหลายมิติ  เป็นภาพยนตร์อเมริกันในปี 2001 ที่สร้างจากชีวิตจริงของจอห์น แนช เจ้าของรางวัลโนเบลสาขาเศรษฐศาสตร์ ภาพยนตร์กำกับโดยรอน ฮาวเวิร์ด และเขียนบทโดยอคิวา โกลด์สแมน โดยยึดจากหนังสือขายดีที่เคยได้เสนอชื่อเข้าชิงรางวัลพูลิตเซอร์ ในปี 1998 ในชื่อหนังสือ A Beautiful Mind ชื่อเดียวกับหนัง โดยซิลเวีย นาซาร์ โดยภาพยนตร์นำแสดงโดยรัสเซลล์ โครว์ ร่วมกับเจนนิเฟอร์ คอนเนลลี, เอด แฮร์ริส และพอล เบตทานีเนื้อเรื่องเริ่มต้นในสมัยช่วงแรกในชีวิตของแนชที่มหาวิทยาลัยพรินซ์ตัน เขาได้พัฒนาแนวคิดที่จะปฏิวัติวงการคณิตศาสตร์โลก ในต้นเรื่อง แนชยังได้เกิดอาการจิตเภทหวาดระแวง ขณะที่ตัวแนชก็ทำให้เกิดภาระกับภรรยาและเพื่อน ๆ ของพวกเขาภาพยนตร์เปิดตัวในสหรัฐอเมริกาเมื่อวันที่ 21 ธันวาคม ค.ศ. 2001 โดยได้รับเสียงตอบรับในด้านคำวิจารณ์ที่ดี ทำรายได้ 300 ล้านดอลลาร์สหรัฐ ทั่วโลก และยังได้รับรางวัลออสการ์ 4 สาขาจากเวทีรางวัลออสการ์ รวมถึงในสาขาภาพยนตร์ยอดเยี่ยม ผู้กำกับยอดเยี่ยม บทดัดแปลงยอดเยี่ยม และนักแสดงสมทบหญิงยอดเยี่ยม 
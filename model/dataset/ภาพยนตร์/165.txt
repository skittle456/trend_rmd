เควิน สเปซีย์  เกิดเมื่อวันที่ 26 กรกฎาคม ค.ศ. 1959 เป็นนักแสดงชาวอเมริกัน ผู้กำกับ นักเขียนบท ผู้สร้าง นักร้อง เขาโตที่แคลิฟอร์เนีย เริ่มการทำงานด้วยการเป็นนักแสดงละครเวทีในช่วงทศวรรษ 1980 ก่อนที่จะมีผลงานบทรองในภาพยนตร์และโทรทัศน์ เขาได้รับเสียงวิจารณ์ที่ดีมากขึ้นในต้นทศวรรษ 1990 จนได้รับรางวัลออสการ์ครั้งแรกในสาขาสมทบชายยอดเยี่ยมจากภาพยนตร์เรื่อง The Usual Suspects และยังได้ในสาขานักแสดงนำยอดเยี่ยมจากภาพยนตร์เรื่อง American Beauty  เขายังมีบทบาทในภาพยนตร์อย่าง Seven, L.A. Confidential, Pay It Forward, และ Superman Returns เขายังเคยได้รับการเสนอชื่อเข้าชิงรางวัลเอมมีและรางวัลลูกโลกทองคำ และตั้งแต่ปี 2003 เขาก็ทำงานกำกับละครเวที
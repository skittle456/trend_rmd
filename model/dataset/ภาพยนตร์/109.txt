คู่เดือด เฉือนคม  ภาพยนตร์ในแนวแอ๊คชั่นทริลเลอร์สัญชาติฮ่องกง นำแสดงโดย โทนี่ เหลียง เฉาเหว่ย, ทาเคชิ คาเนชิโร่, ซู ฉี, จิงเล่ย ซู, ตู้ เหวินเจ๋อ, เอ็มเม่ หว่อง กำกับโดย แอนดริว เลา และอลัน มักโทนี่ เหลียง เฉาเหว่ย เป็น  นักสืบไห่ทาเคชิ คาเนชิโร่ เป็น นักสืบบ็องซู ฉี เป็น เฟิงจิงเล่ย ซู เป็น ซูซานเอ็มเม่ หว่อง เป็น ราเชลตู้ เหวินเจ๋อ เป็น นักสืบฉีไห่ และ บ็อง เป็นสองนักสืบรุ่นพี่รุ่นน้องที่ต่างกันสุดขั้ว คนหนึ่งดูเหมือนจะจัดการทุกอย่างบนโลกนี้ได้หมด แต่รุ่นน้องผู้อ่อนประสบการณ์อย่างบ็องนั้นยังใหม่กับอาชีพนักสืบที่ต้องขอคำชี้แนะจากไห่อยู่เสมอ รวมทั้งปัญหาส่วนตัวของตัวเองกับ เฟิง แฟนสาวที่กำลังตั้งครรภ์ก็รบกวนจิตใจทุกวัน ไม่นับการเป็นชายที่ไม่ประสาเรื่องสุราเลยแม้แต่น้อยแต่แล้วชีวิตของบ็องก็ต้องเปลี่ยนไปเมื่อการหวนกลับไปคืนดีกับ เฟิง กลายเป็นว่าเขาต้องกับกับศพของเธอแทน นั่นเป็นจุดหักเหที่ทำให้ชีวิตต้องเปลี่ยน ขณะเดียวกัน ไห่ เองก็ประสบพบกับปัญหาเหมือนกัน เมื่อ คิม พ่อตาตัวเองที่เป็นมหาเศรษฐีถูกฆาตกรรมในคฤหาสน์สุดหรู  โดยหลักฐานทั้งหมดไปที่ตัวของ ซูซาน  ลูกสาวของคิม ซึ่งเป็นภรรยาของไห่เอง ก็กำลังเกิดอาการหวาดระแวง ดังนั้นไห่จึงขอให้บ็องซึ่งเป็นนักสืบเอกชนเข้าช่วยในคดีนี้อีกแรง แต่แล้วฆาตกรรายเดียวกันพยายามฆ่าซูซานอีกคน บ็องเริ่มเกิดความสงสัยว่าฆาตกรที่พวกเขาตามล่าตัวอยู่คือคนใกล้ชิดพวกเขานั่นเอง ก่อนที่จะพบกับบทสรุปที่หักมุมและคาดไม่ถึงConfession of Pain เป็นภาพยนตร์ในแนวแอ็คชั่นทริลเลอร์อีกครั้งจากการกำกับของ แอนดริว เลา และอลัน มัก ที่ประสบความสำเร็จอย่างมากจาก Infernal Affairs ในปี ค.ศ. 2002 ซึ่งเป็นภาพยนตร์ในแนวเดียวกัน ที่เป็นเสมือนการหวนระลึก Infernal Affairs อีกครั้ง โดยการใช้นักแสดงชุดเดียวกันอย่าง โทนี่ เหลียง เฉาเหว่ย และ ตู้ เหวินเจ๋อ กลับมาร่วมงานอีกครั้ง ในบทคู่หูนักสืบการแสดงของ ทาเคชิ คาเนชิโร่ ได้รับการวิจารณ์ว่าในตอนแรกทำท่าเหมือนว่าจะโดน โทนี่ เหลียง เฉาเหว่ย กลบรัศมีในช่วงแรก แต่แล้วเมื่อผ่านไป ได้เปลี่ยนบุคลิกตัวละครไปจากชายหนุ่มเรียบร้อยกลายเป็นชายหนุ่มเจ้าสำราญ ที่เจ้าตัวดูเหมือนจะเหมาะมากกับบทอย่างนี้และถึงแม้จะไม่เข้มข้นเท่า Infernal Affairs แต่ว่า ในเรื่องนี้ก็ได้ถูกเสนอชื่อเข้าชิงรางวัลภาพยนตร์ฮ่องกงยอดเยี่ยม ครั้งที่ 26 ถึง 7 สาขา โดยโทนี่ เหลียง เฉาเหว่ย ได้ชิงในสาขานักแสดงนำชาย แต่ตัวภาพยนตร์ไม่ได้เข้าชิงในสาขาภาพยนตร์ยอดเยี่ยม
โลแกน เดอะ วูล์ฟเวอรีน หรือ โลแกน  เป็นภาพยนตร์แนวซูเปอร์ฮีโร่/ดราม่า/ระทึกขวัญ จากประเทศสหรัฐอเมริกา ออกฉายเมื่อ ค.ศ. 2017 เกี่ยวกับตัวละครวูล์ฟเวอรีนจากมาร์เวลคอมิกส์ ผลิตโดยมาร์เวลเอนเตอร์เทนเมนท์ ทีเอสจีเอนเตอร์เทนเมนท์ และบริษัทเดอะดอนเนอร์ส จัดจำหน่ายโดยทเวนตี้เซนจูรี่ฟอกซ์ เป็นภาพยนตร์ลำดับที่ 10 ในชุดภาพยนตร์เอ็กซ์เมน และเป็นภาพยนตร์ภาคเดี่ยวของตัวละครวูล์ฟเวอรีนภาคที่ 3 และเป็นภาคสุดท้าย ต่อจาก X-เม็น: กำเนิดวูล์ฟเวอรีน  และเดอะ วูล์ฟเวอรีน  ภาพยนตร์เรื่องนี้ได้รับแรงบันดาลใจส่วนหนึ่งจากหนังสือการ์ตูนชุด "โอล แมน โลแกน" โดย มาร์ค มิลลาร์ และ สตีฟ แมคนิเวน นอกจากนั้น ภาพยนตร์เรื่องนี้ได้เรท R เนื่องจากภาพยนตร์มีฉากที่ส่วนมากจะเป็นฉากรุนแรงและมีคำพูดที่ไม่เหมาะสม และส่วนในประเทศไทยภาพยนตร์เรื่องนี้ได้รับเรต น.18+หลังจากที่ภาพยนตร์ออกฉายได้ไม่นาน ภาพยนตร์เรื่องนี้ได้นำมาฉายใหม่อีกครั้งในรูปแบบภาพขาว-ดำชื่อ "LOGAN Noir" และฉายแบบจำกัดโรงในสหรัฐอเมริกา โดยภาพยนตร์ฉบับนี้จะวางจำหน่ายพร้อมกับฉบับดั้งเดิมในชุดแผ่นบลู-เรย์อีกด้วยโลแกน เดอะ วูล์ฟเวอรีน ฉายในประเทศไทยวันที่ 2 มีนาคม พ.ศ. 2560 แต่ฉายในประเทศไทยใช้เป็น เรต น.18+
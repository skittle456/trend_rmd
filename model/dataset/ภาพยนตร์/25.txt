โคะอิโซะระเซะสึไนโคะอิโมะโนะงะตะริ  หรือเรียกโดยย่อว่า โคะอิโซะระ เป็นชื่อนวนิยายแนวเรียนรู้เติบโตและวีรคติ ซึ่งมิกะ  เขียนขึ้นเมื่อปี 2548 โดยเริ่มเผยแพร่ทางเว็บไซต์ "มะโฮโนะไอแลนด์"  ให้อ่านทางโทรศัพท์เคลื่อนที่ ต่อมา สำนักพิมพ์สตาตส์  จึงตีพิมพ์เป็นหนังสือสองเล่มจำหน่ายตั้งแต่เดือนตุลาคม 2549ผู้เขียนอ้างว่า เนื้อหานิยายอิงชีวประวัติของตน นิยายเรื่องนี้ได้รับความนิยมเป็นอันมากภายในเวลาไม่ช้าจนเป็นปรากฏการณ์ทางวัฒนธรรม ต่อมา นิยายจึงได้รับการดัดแปลงเป็นมังงะ ตลอดจนภาพยนตร์ทั้งจอเงินและจอแก้ว สำหรับภาพยนตร์โทรทัศน์นั้นชื่อภาษาไทยว่า รักเรานิรันดร
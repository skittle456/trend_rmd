แฟลซฟอร์เวิร์ด วูบมิติล่าอนาคต  เป็นซีรีส์โทรทัศน์อเมริกัน ดัดแปลงโดยแบนนอน เบรกาและเดวิด เอส. โกเยอร์ ออกอากาศทางช่องเอบีซี ระหว่างวันที่ 24 กันยายน ค.ศ. 2009 ถึง  27 พฤษภาคม ค.ศ. 2010 โดยสร้างมาจากบทประพันธ์ในปี ค.ศ. 1999 เรื่อง Flashforward ของนักเขียนแนวนวนิยายวิทยาศาสตร์ชาวแคนาดา โรเบิร์ต เจ. ซอว์เยอร์ เนื้อหาของเรื่องเกี่ยวกับคนหลายคนที่เกี่ยวข้องกับเหตุการณ์ประหลาด ที่ทุกคนในโลกหลับไปเป็นเวลา 2 นาทีกับ 17 วินาที พร้อมกันทั้งโลก ในวันที่ 6 ตุลาคม ค.ศ. 2009 ในระหว่างการหลับ จะเห็นภาพในอนาคตของวันที่ 29 เมษายน ค.ศ. 2010 ที่เรียกว่า แฟลชฟอร์เวิร์ด และเอฟบีไอต้องมาสืบสวนว่าเกิดอะไรขึ้น เกิดได้อย่างไรและจะเกิดขึ้นอีกเมื่อไรเดือนมิถุนายน ค.ศ. 2010 เอบีซีประกาศว่าจะไม่สร้างฤดูกาลที่ 2 ต่อ
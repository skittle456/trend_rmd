วันพีซ ฟิล์ม แซด  เป็นภาพยนตร์แอนนิเมชั่นในปี 2012 จากหนังสือการ์ตูนวันพีซที่เป็นหนังสือการ์ตูนชื่อดังที่สุดในประเทศญี่ปุ่น ผลิตโดยโตเอะ คัมปะนี ซีรีส์เรื่องวันพีซ เริ่มออกฉายในประเทศญี่ปุ่นเมื่อวันที่ 15 ธันวาคม ค.ศ. 2012 เป็นภาพยนตร์เรื่องที่ 12 ของวันพีซ โดยเออิชิโร โอะดะสำหรับประเทศไทยได้เข้าฉายในโรงภาพยนตร์วันที่ 25 เมษายน ค.ศ. 2013 โดย บริษัท ดรีมเอกซ์เพรส  จำกัดลูฟี่ หมวกฟางกัปตันของกลุ่มโจรสลัดหมวกฟาง เคยกินผลโกมุโกมุไปในสมัยเด็กทำให้ร่างกายกลายเป็นมนุษย์ยางยืด ความฝันของเขาคือการเป็นจ้าวแห่งโจรสลัด แต่การได้พบกับ แซด ที่มีเจตจำนงที่จะกำจัดโจรสลัดทั้งหมดบนโลก ทำให้เกิดเหตุการณ์เกินคาดเดาขึ้นนักล่าโจรสลัด โซโลนักดาบที่มีเป้าหมายที่จะเป็นนักดาบที่เก่งที่สุดในโลก ตามคำสัญญาที่เขาเคยให้กับ คุอินะ เพื่อนสมัยเด็กของเขา เดิมทีเขาถูกขนานนามด้วยชื่อ นักล่าโจรสลัด โซโล ก่อนจะกลายเป็นพรรคพวกที่ไว้ใจได้ของลูฟี่ ในการเดินทางครั้งนี้ โซโลเพลิดเพลินกับการแช่อยู่ในบ่อน้ำร้อนในเกาะเซคันทุกวันเพื่อรักษาบาดแผลที่เขาได้รับมาจากการต่อสู้แมวขโมย นามิเดิมทีชอบทำการขโมยกลุ่มโจรสลัดต่าง ๆ แต่เข้าร่วมกับกลุ่มของลูฟี่เนื่องจากเขาได้ช่วยหมู่บ้านของเธอเอาไว้ ความฝันของเธอคือการเขียนแผนที่ของโลกทั้งใบ เธอมีทักษะต้นหนในระดับสูงมาก แต่ในการเดินทางครั้งนี้เข็มทิศประจำตัวของเธอกลับปั่นป่วนจนไม่อาจคาดได้ ว่าจะเจอกับเส้นทางแบบใดจ้าวแห่งการซุ่มยิง อุซปลูกชายของยาซปแห่งกลุ่มโจรสลัดผมแดง ขี้โม้เป็นที่หนึ่งและผู้ชำนาญการยิงหนังสติ๊กไม่แพ้ใคร ที่มีฉายาว่า "จ้าวแห่งการซุ่มยิง" นอกจากนี้ยังถนัดในการสร้างอุปกรณ์และอาวุธต่าง ๆ ในครั้งนี้เขาปลอมตัวเป็นเด็กเรียกแขกในเกาะเซคันเพื่อหาข้อมูลมาให้กลุ่ม โจรสลัดหมวกฟางซันจิ ขาดำพ่อครัว ผู้ตามหา "ออลบลู" ทะเลที่มีปลาจากทั่วโลกมารวมตัวกัน เพลงเตะของเฉียบคบยากหาที่เปรียบ เช่นเดียวกับฝีมือการทำอาหาร ที่มี เซฟ ขาแดง เป็นผู้สั่งสอนวิชาทั้งสองนี้ให้กับเขา ซันจินั้นหลงใหลในตัวผู้หญิงอย่างที่สุด ด้วยเหตุนี้ทำให้เขาเคลิ้มกับสาว ๆ ในชุดยูกาตะที่มีอยู่มากหน้าหลายตาในเมืองบ่อน้ำร้อน บนเกาะเซคันช็อปเปอร์ผู้หลงรักขนมสายไหมมนุษย์เรนเดียร์ที่มีจมูกสีน้ำเงิน การที่เขาแปลงร่างเป็นมนุษย์และพูดได้เพราะว่าเขาเคยกินผลฮิโตะฮิโตะเข้าไป นอกจากนั้นช็อปเปอร์ยังได้ศึกษาศาสตร์การแพทย์และมีจิตวิญญาณของหมออย่าง เต็มเปี่ยม ด้วยเหตุนี้เองตอนที่เขาพบกับ แซด ที่บาดเจ็บอยู่ ช็อปเปอร์ก็ทำการปฐมพยาบาลให้กับเขาลูกปิศาจ นิโค โรบินนักโบราณคดีที่ตามหาความลับที่ซ่อนอยู่ใน "โพเนกลีฟ" ตั้งแต่อายุแปดขวบ จึงทำให้โดนรัฐบาลโลกไล่ล่า เธอมีความสามารถพิเศษจากการกินผลฮานะฮานะ ทำให้เธอสามารถแตกหน่อร่างกายออกมาได้ ในการเดินทางไปยังเมืองน้ำพุร้อน เธอได้ทำหน้าที่เป็นนักเต้นสุดเซ็กซี่ในชุดท้องถิ่นของเกาะเซคันไซบอร์ก แฟรงกี้ช่างซ่อมเรือที่มีร่างกายทั้งตัวเป็นไซบอร์ก ฝึกวิชาการต่อเรือมาจาก ทอม ช่างต่อเรือที่เก่งที่สุดในโลก เขาเป็นคนสร้างเรือ เธาซันด์ซันนี่ ด้วยเหตุนี้เองเมื่อ แซด เข้ามาพังเรือที่เขารัก เขาจึงทำการซ่อมเรืออย่างประณีตฮัมมิ่ง บรู๊คนักดาบกับทรงผมแอฟโร่สุดแนว ที่ได้กลับมาเจอกับปลาวาฬลาบูนอีกครั้งหลังจากตายไปแล้วห้าสิบปี แต่ก็คืนชีพขึ้นมาได้ด้วยการกินผลโยมิโยมิ แม้ว่าปัจจุบันร่างกายจะเหลือแค่โครงกระดูกแต่ก็ยังอดไม่ได้ที่จะลงอาบน้ำร้อนอันเลื่องชื่อของเกาะเซคันเซตโต้อดีตพลเรือเอกแห่งกองทัพเรือ ที่เคยถูกเรียกขานว่า "เซเฟอร์ แขนดำ" เขาสามารถโจมตีได้อย่างรุนแรงด้วย "สแมชเชอร์" อาวุธพิสดารของ ดร. เวก้าพังซ์ ที่เขาสวมไว้ที่แขนขวา หลังจากที่เขาลาออกจากกองทัพเรือแล้ว เขาก็ก่อตั้งกลุ่ม "นีโอกองทัพเรือ" ขึ้นมา โดยมีเป้าหมายหลักในการกำจัดโจรสลัดทั้งหมด เพราะว่าเขาเกลียดชังโจรสลัดอย่างมาก และเมื่อได้เจอกับกลุ่มโจรสลัดหมวกฟาง แซด ก็เข้าโจมตีพวกลูฟี่อย่างไม่ปรานีไอน์ลูกน้องใต้บังคับบัญชาของ แซด สาวสวยผู้มีตำแหน่งระดับสูงอยู่ใน นีโอกองทัพเรือ เธอมีพลังพิเศษที่ได้จากการกินผล โมโดะ-โมโดะ ทำให้เธอสามารถย้อนเวลาสิ่งที่เธอสัมผัส และยังย้อนอายุขัยของผู้คนได้ด้วยบินซ์ลูกน้องใต้บังคับบัญชาของ แซด อีกคนหนึ่งที่ทำตัวคล้ายนินจา เขามีพลังพิเศษจากการกินผล โมซาโมซา ทำให้เขาสามารถทำให้ต้นไม้เจริญเติบโตและควบคุมพฤกษชาติรอบตัว ผสานเข้ากับการโจมตีของตัวเองทำให้หลอกล่อคู่ต่อสู้ให้สับสนได้โดยง่าย
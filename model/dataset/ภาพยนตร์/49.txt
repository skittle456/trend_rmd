ภาพยนตร์ชุด หอแต๋วแตก เป็นภาพยนตร์ไทยแนวตลก-ผีและเกี่ยวกับความหลากหลายทางเพศ เป็นผลงานกำกับภาพยนตร์และเขียนบทภาพยนตร์โดย พจน์ อานนท์ ที่มีการสร้างถึง 6 ครั้ง มีเนื่อหาหลักเป็นเรื่องราวของกะเทยสามคนสามพี่น้องมาพบกับเรื่องราวลึกลับชวนปวดหัวปนฮาแตกในหอพักชาย ซึ่งภาคแรกสร้างและจัดจำหน่ายโดย ไฟว์สตาร์ โปรดักชั่น ส่วนภาคต่ออีก 5 ภาค ภาค 2-4 จัดจำหน่ายโดย พระนครฟิลม์ ส่วนภาค 5 โดยที โมเมนต์ และ ภาค 6 มูฟวี่ ฮีโร่ และ เมเจอร์  ซินีเพล็กซ์ภาพยนตร์เรื่องนี้ กำเนิดมาจากแนวคิดที่จะมอบความสนุกสนานตลกโดย พจน์ อานนท์ ด้วยการนำกะเทย 3 คน อดีตเจ้าของค่ายมวยแต่โดนโกง เลยมาร่วมลงทุนสร้างหอพักชาย มาพบกับเรื่องราวลึกลับชวนปวดหัวปนฮาแตก เกิดมีคนมาตายในหอ กลายเป็นผีออกอาละวาด เขาทั้งสามจะจัดการอย่างไร ก่อนที่ผู้เช่าจะย้ายออกไปหมด อะไรจะเกิดขึ้น ถ้ากะเทยกับผีมาเจอกัน ยิ่งไปกว่านั้น ตัวนักแสดงเองต้องพลิกบทบาทมาสวมคาแรกเตอร์ ตามที่ผู้กำกับต้องการ เพื่อให้ผู้ชมได้รับอรรถรสในการชมจริงๆพจน์ อานนท์ ผู้กำกับภาพยนตร์เล่าย้อนไปถึงแรงบรรดาลใจในการสร้างภาพยนตร์เรื่องหอแต๋วแตก ว่า “เมื่อ 10 ปีที่แล้วผมก็ทำเรื่องสติแตกตอน พ.ศ 2539 พอมาปีนี้ปี 2549 ก็ 10 ปีพอดีผมก็ทำเรื่องหอแต๋วแตกอีกที สำหรับหนังเรื่องนี้ เป็นหนังตลก มีผี มีกะเทย มีวัยรุ่น ไม่ใช่หนังกะเทย เป็นหนังที่ดูได้ทั้งครอบครัว ทุกเพศทุกวัย ”ทางด้านการคัดเลือกตัวนักแสดง สาเหตุที่เลือก จาตุรงค์ มกจ๊ก, เอกชัย  ศรีวิชัย และ ยิ่งศักดิ์ จงเลิศเจษฎาวงศ์ มารับบท 3 กะเทย ทางผู้กำกับ พจน์ อานนท์ เปิดเผยว่า  “...เพราะมันเป็นจุดขายที่แข็งแรงมาก กับการที่จับพี่เอกมาเล่นเป็นกะเทย แล้วคงไม่มีใครคิดด้วยว่าเค้าจะยอมมาเล่นเป็นกะเทย ส่วน อ.ยิ่งศักดิ์ ภาพเขาชัดอยู่แล้ว กับการเป็นพ่อครัว แม่ครัว ในการทำอาหาร แต่ยังไม่มีใครจับเค้ามาทำให้จริงจัง ยิ่งจาตุรงค์ขานั้นของตายต้องเอามาให้ได้...”เจ๊แต๋ว หรือพัชราภา  เจ๊การ์ตูน  และ มดดำ  สาม กะเทยรุ่นใหญ่ อดีตเจ้าของค่ายมวยแต่ถูกโกง จึงมาร่วมลงทุนสร้างหอพักชาย แต่แล้ววันหนึ่ง เกิดมีคนมาเสียชีวิตในหอ กลายเป็นผีออกอาละวาด ซึ่งทั้งสามคนจะต้องจัดการกับผีในหอ ก่อนที่ผู้เช่าจะย้ายออกไปหมดหลังจากที่ ผีน้ำนิ่ง ตามจองล้างจองผลาญจนคนในหอพักของกะเทยสามพี่น้อง เจ๊แต๋ว หรือ พัชราภา , เจ๊การ์ตูน  และ มดดำ  อยู่ไม่ได้จึงต้องย้ายหนีกันหมด รวมถึงกะเทยสามพี่น้องด้วยที่ต้องย้ายหนีระหกระเหินมาเซ้งหอพักแห่งใหม่เพื่อทำกิจการหอพักต่อไป แต่เหมือนหนีเสือปะจระเข้ ที่หอพักแห่งใหม่ สามกะเทยต้องผจญกับผีนางรำที่ชื่อ อุษามณี กะเทยสามพี่น้องพร้อมใจกันเล่นผีถ้วยแก้วหวังเรียก แพนเค้ก  ให้มาช่วยปราบผีอุษามณี แต่ด้วยดีกรีความเก๋าตายมานานกว่าของผีอุษามณี ทำให้ผีแพนเค้กไม่สามารถช่วยได้ ความวุ่นวายอลหม่านปนเสียงฮาจึงเกิดขึ้นเจ๊แต๋ว , เจ๊การ์ตูน  และ มดดำ  กะเทยสามพี่น้องได้ช่วยปลดปล่อยวิญญาณ อุษามณี ผีนางรำที่ถูกจองจำหลายสิบปีสำเร็จ ชื่อเสียงของเจ๊สามพี่น้องและ แพนเค้ก  ผีคู่บุญเพื่อนซี้ของสามเจ๊โด่งดังจนมีคนเขียนจดหมายมาขอความช่วยเหลือ ให้เจ๊ทั้งสามช่วยมาบริหาร maison la’dolce vita หอพักชายล้วนที่มีความลับแอบแฝง โดยมี แววสวาท  เป็นหัวหน้าหอเก่าผู้กุมความลับทั้งหมด แน่นอนเธอคอยกีดกันบรรดาเจ๊ ๆ ทั้งหลายไม่ให้อยู่ดูแลหอพักนี้ได้ เพราะเธอ กลัวว่าความลับที่เธอปกปิดไว้จะถูกเปิดเผย และ สวนสวาท  อดีตหัวหน้าคนดูแลหอ มีนิสัยพูดไทยคำอังกฤษคำ คอยเจ้ากี้เจ้าการทุก ๆ เรื่องที่เกิดขึ้นภายในหอแห่งนี้ภารกิจใหม่ของสามเจ๊เริ่มต้นด้วยความสงสัย อยากรู้ว่าใครกันที่เขียนจดหมายมาขอความช่วยเหลือ แล้วหอแห่งนี้มีอะไรที่เป็นปริศนาให้ค้นหา สามเจ๊เริ่มภารกิจตั้งแต่คืนแรกที่ไปถึง คำสั่งของแววสวาท คนดูแลหอเก่าที่สั่งห้ามย่างกายเข้าไปในหอแดงโดยเด็ดขาด บวกกับภาพหนุ่ม ๆ ที่วิ่งหนีหัวซุกหัวซุนออกมาจากหอแดงกันในยามค่ำคืน ทำให้สามเจ๊และผีแพนเค้กพยายามทุกวิถีทางที่จะค้นหาความจริงที่แววสวาทพยายามปกปิดระหว่างภารกิจแพนเค้กได้เจอกับ แท่งทอง  หนุ่มหล่อที่อาศัยอยู่ที่หอแห่งนั้น แพนเค้กตกหลุมรักแท่งทองเข้าอย่างจัง แต่ก็เจออุปสรรคก้อนใหญ่ เพราะเจ๊ทั้งสามก็หลงรักแท่งทองเหมือนกันเจ๊แต๋วได้เปิดหอพักใหม่กลางใจเมือง โดยมีเจ๊มดดำ เจ๊การ์ตูน และอาโคยคอยช่วยเหลือดูแลหอพักเช่นเคย แต่แล้วจู่ๆก็เกิดเหตุการณ์ที่ชวนสยอง เมื่อกอฟแฟนสาวของเพชร หนึ่งในผู้เช่าห้องพักของเจ๊แต๋ว เกิดฆ่าตัวตายในห้องพักของแฟนหนุ่ม ตำรวจชันสูตรศพแล้ว ระบุว่ากอฟฆ่าตัวตาย ในขณะที่เจ๊มดดำ และเจ๊ฮังเล สมาชิกใหม่ของหอได้เห็นเหตุการณ์ที่เกิดขึ­้นจริง และรู้ว่ากอฟถูกฆ่าตาย แต่ถูกจัดฉากให้ดูเหมือนว่าฆ่าตัวตาย แต่พวกเจ๊ๆ ไม่กล้าบอกเรื่องที่ตนเองได้เห็­นกับตาให้ใครฟัง เพราะแม้จะอยู่ในเหตุการณ์ แต่เจ๊ๆ ก็ไม่เห็นหน้าคนร้ายที่ฆ่ากอฟอย่างช­ัดเจน เพียงแต่มุ่งประเด็นไปว่า เพชรแฟนหนุ่มของกอฟแน่ ๆ ที่ลงมือฆ่าเธอ แต่เมื่อไม่มีหลักฐานเจ๊ๆจึงได้แต่สงสั­ยอยู่เงียบๆ ในขณะที่แพนเค้กก็ต้องคอยปกป้องเจ้ๆอีกครั้ง แต่คราวนี้การกระทำของแพนเค้กจะทำให้เกิดความเปลี่ยนแปลงอย่างคาดไม่ถึงภาคนี้เล่าถึงการกลับมาเป็นครูของเจ๊แต๋ว ให้กับสถาบันเก่าของตนเองโดยการชักชวนของพุตซ้อน แต่ดูเหมือนว่าการเดินทางกลับมาครั้งนี้ ทำให้เจ๊แต๋วได้พบกับเรื่องราวที่ยังคงเป็นปมค้างคาใจในอดีต และอาจจะเกี่ยวพันถึงการที่วิญญาณของซ่อนกลิ่นออกมาอาละวาดอีกครั้ง โดยมีอัค นักเรียนหนุ่มรูปหล่อมาดเข้มที่ดูเหมือนว่าจะสื่อสารกับดวงวิญญาณดวงนี้ได้เป็นผู้ช่วยติดต่อระหว่างผีกับคน นอกจากเรื่องวุ่นวายชวนสยองแล้วก็ดูเหมือนว่าโรงเรียนแห่งนี้ยังต้องเผชิญปัญหาอีกด้าน นั่นคือการที่ อุษาสวรรค์ พยายามที่จะแย่งเอาสถานที่แห่งนี้มาเป็นของตนเอง ไม่ว่าจะด้วยกลวิธีใดก็ตาม งานนี้ดูเหมือนว่านอกจากเหล่าเจ๊คนสวยจะต้องรบกับผีแล้ว ยังจะต้องมารบกับคนชั่วเพื่อช่วยเหลือโรงเรียนอีกด้วย สุดท้ายคนหรือผีที่จะรับมือต่อกรได้ลำบากที่สุดหลังจากเหตุการณ์ในแหกนะคะ 3 ปี ชีวิตอันแสนสงบสุขของเจ๊แต๋ว และ อาโคย ลูกชายที่ผ่านร้อนผ่านหนาวมาร่วมกันกับ เจ๊มดดำ และ แพนเค้ก ผีสาวร่างยักษ์ปากร้ายใจดี เผชิญหน้ากับเรื่องราววุ่นๆ ของวิญญาณมาเป็นเวลานาน จนเมื่อเจ๊การ์ตูนได้ดีมีสามีฝรั่งแล้วย้ายไปอยู่เมืองนอก ก็ถึงคราวที่คนที่เหลือๆ ต้องพบกับความวุ่นวายอีกครั้ง เมื่อเจ๊พยูน อริเก่าที่โดนแพนด้า น้องสาวสุดหงิมของแพนเค้ก จับเข้าคุกไปในคดีฆาตกรรมคนในหอเมื่อหลายปีก่อน ตอนนี้ได้พ้นโทษออกมาจากคุกพร้อมกับเพื่อนใหม่อย่าง ขนเพชร ลูกเบ๊ของเธออีกที การพบกันครั้งนี้เต็มไปด้วยความบาดหมาง ก่อนที่ทุกอย่างจะชะงัก เมื่อมีชายชาวอินเดียปริศนาได้มาแจ้งว่า พวกเขาเป็นผู้โชคดีที่ได้รับคฤหาสน์หลังงาม ทุกคนตื่นเต้นมากโดยไม่รู้ว่า เบื้องหลังของคฤหาสน์มีเรื่องที่น่าสะพรึงซ่อนอยู่ ในขณะเดียวกัน แพนเค้ก ก็กำลังจะได้ไปเกิดใหม่ เว้นเสียแต่จะมีเงื่อนไขที่เธอต้องผ่านไปให้ได้ โดยมีสองหนุ่มยมทูตคอยเป็นผู้คุมให้ เรื่องราวแหกต่อไม่รอแล้วนะของพวกเขาจึงเริ่มขึ้น... โดยภาคนี้ถึอว่าจะเป็นบทสรุปหนังหอที่นานกว่า 11 ปี ก่อนที่จะเปลี่ยนจาก หอแต๋วแตก แฟรนไชส์ เป็น ม.6/5 แฟรนไชส์ทางผู้กำกับออกมากล่าวว่า หากหนังเรื่องนี้ทำรายได้ถึง 100 ล้าน จะกลับมาทำภาคต่อ และอาจจะมีภาคแยก "แพนเค้ก" ออกมา ดูบทความหลักที่ รายชื่อตัวละครในหอแต๋วแตกเจ๊แต๋ว หรือ พัชราภา เจ๊แต๋วเป็นพี่สาวคนโต เป็นอาซิ้ม เป็นคนจีน พูดไทยไม่ชัด เชยๆ เป็นกะเทยรุ่นใหญ่ที่มีลูกติดเป็น อาโคย คอยเป็นผู้นำที่คอยแก้ไขปัญหาที่เกิดขึ้น ไม่ก็สร้างปัญหาขึ้นมาเองเจ๊มดดำ เจ๊มดดำเป็นกะเทยใต้ที่สวยไม่ยอมแพ้ใครเหมือนกัน เจ๊มดดำยังต้องแต่ง สวยเพื่อประชันความงามกับแพนเค้กชนิดตาต่อตา ฟันต่อฟันมักจะเป็นฝ่ายที่ชนะอยู่เสมอเพราะความเล่นใหญ่กว่าเจ๊การ์ตูน เจ๊การ์ตูนเป็นน้องเล็กสุดท้อง น้องสาวคนละพ่อของเจ๊แต๋ว เรื่องสู้รบตบมือกับใครเธอไม่สู้ วัน ๆ เธอรักที่จะแต่งสวยไว้ก่อน และถือคติที่ว่าเรื่องอื่นการ์ตูนยอมได้ แต่เรื่องสวยการ์ตูนไม่เคยยอมใคร ภายหลังได้แต่งงานกับชาวต่างชาติก่อนจะย้ายไปอยู่ต่างประเทศกับสามีแพนเค้ก แพนเค้กเป็นผีสาวที่หัวฟาดโถส้วมตาย ทำให้วิญญาณต้องสิงสถิตย์อยู่ที่โถส้วม ก่อนจะถูกวิญญาณน้ำนิ่งสะกดไว้ ด้วยความเหงาหลังจากตายไปจึงคอยหลอกคนในหอ แต่ด้วยจิตใจที่ดี จึงคอยช่วยเหลือบรรดาเจ๊ๆ ต่อมาได้ตามติดไปด้วยทุกที่ จากการที่พวกเจ้ๆ ย้ายหอใหม่ เพราะกลัวจะเหงา เลยทำพิธียกโถส้วมมาด้วย ผลบุญจากการช่วยงานบรรดาเจ๊ ๆ ทำให้ครั้งนี้แพนเค้กได้เจอหนุ่มในฝัน โลกทั้งโลกของแพนเค้กกลาย เป็นสีชมพูอีกครั้ง มีแฟนเก่าเป็นมนุษย์หมาป่า ต่อมาเป็นแวมไพร์ ชื่อ แท่งทอง ก่อนจะได้ไปเกิดใหม่เป็น ตัวเงินตัวทองของเศรษฐีที่ใช้ชีวิตอย่างสุขสบายอาโคย หรือ นโม ลูกชายสุดรักสุดหวงคนเดียวของเจ๊แต๋ว มักพูดจาสำเนียงอีสาน ที่มีความรักให้กับ น้ำนิ่ง และไม่มีทีท่าจะมีใจให้ใคร ชาติก่อนในอดีตเคยเป็นท่านเจ้าคุณ ทำให้เกิดเรื่องวุ่นวายมาจนถึงชาติปัจจุบัน แม้ว่าอาโคยจะดูนิ่ง ๆ ซื่อ ๆ แต่อาโคยก็เป็นเรี่ยวแรงสำคัญที่ช่วยเจ๊แต๋วสืบหา ความจริงที่ถูกปกปิดเอาไว้สงคราม กระเทยหูหนวกเป็นใบ้ คนรับใช้ของเหล่าเจ๊ๆ คอยช่วยสนับสนุนเรื่องต่างๆ และตามติดไปทุกที่ มักจะถูกพวกเจ๊ๆ รังแกอยู่เสมอ
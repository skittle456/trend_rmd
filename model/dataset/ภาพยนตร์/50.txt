โดม สุขวงศ์  นักวิชาการภาพยนตร์ ผู้ก่อตั้ง หอภาพยนตร์แห่งชาติ และโครงการอนุรักษ์ภาพยนตร์ในประเทศไทย อดีตผู้อำนวยการหอภาพยนตร์ องค์การมหาชนโดม สุขวงศ์ เกิดที่จังหวัดภูเก็ต เติบโตในกรุงเทพมหานคร มีความสนใจในภาพยนตร์มาตั้งแต่เด็ก และเข้าศึกษาต่อที่ คณะนิเทศศาสตร์ จุฬาลงกรณ์มหาวิทยาลัย โดยมีจุดมุ่งหมายจะเป็นนักทำภาพยนตร์ แต่กลับพบว่า การศึกษาที่นั่น ในขณะนั้น เน้นไปในด้านสื่อสารมวลชนด้านวิทยุ โทรทัศน์ และหนังสือพิมพ์ มากกว่าภาพยนตร์  คุยออกนิตยสาร "หนัง"  และ "แมงมุม"  ร่วมกับ อัศศิริ ธรรมโชติ  และเพื่อนๆอีก 2-3 คน โดม สุขวงศ์ จบการศึกษาจาก คณะนิเทศศาสตร์บัณฑิต จุฬาลงกรณ์มหาวิทยาลัย ในปีพุทธศักราช 2517 และเริ่มค้นคว้าและเก็บรวบรวมข้อมูลเกี่ยวกับภาพยนตร์ไทยด้วยตนเองจากห้องสมุดต่างๆ  และจากการออกตระเวนดูหนัง ตั้งแต่ปีพุทธศักราช 2523   จากนั้นเขาจึงหันมาให้ความสนใจกับการเป็นนักวิชาการทางภาพยนตร์ และการเป็นนักวิจารณ์หนังแทนในปีพุทธศักราช 2524  โดม สุขวงศ์ เริ่มออกค้นหาฟิล์มภาพยนตร์ไทยเก่าๆ และมีความคิดที่จะอนุรักษ์ภาพยนตร์ไทย โดยริเริ่มโครงการร่วมกับแผนกวิชาการถ่ายภาพและภาพยนตร์ สถาบันเทคโนโลยีราชมงคล วิทยาเขตเทคนิคกรุงเทพ และร่วมกับกรมศิลปากร ก่อตั้งหอภาพยนตร์แห่งชาติเป็นผลสำเร็จเมื่อในปีพุทธศักราช 2527 สำนักงานตั้งอยู่ที่บริเวณด้านหลังของหอศิลป์แห่งชาติ ถนนเจ้าฟ้า และได้ย้ายไปอยู่ที่ทำการใหม่เป็นการถาวรที่ ตำบลศาลายา อำเภอพุทธมณฑล จังหวัดนครปฐม ตั้งแต่ปีพุทธศักราช 2541 ในปีพุทธศักราช 2531 - 2553 เป็นลูกจ้างชั่วคราว และ ยังเป็นหัวหน้างานอนุรักษ์ภาพยนตร์ หอภาพยนตร์แห่งชาติ กรมศิลปากรเมื่อวันที่ 31 ตุลาคม พ.ศ. 2550 โดม สุขวงศ์ เป็นหนึ่งใน 11 ผู้ได้รับการเชิดชูเกียรติ รางวัล  “แทนคุณแผ่นดิน” สาขาศิลปวัฒนธรรม เนื่องในโอกาสครบรอบ 36 ปีของเนชั่นกรุ๊ป นอกจากนั้นยังเป็น รองประธานมูลนิธิหนังไทยปัจจุบันยังเป็นที่ปรึกษา ภาพยนตร์สารคดีเชิดชูเกียรติยศของคนบันเทิง ศิลปะ และวัฒนธรรมศิษย์เก่านิเทศศาสตร์ดีเด่นประจำปี พ.ศ. 2526รางวัลดีเด่นสารคดีสำหรับเด็กก่อนวัยรุ่นประจำปี 2534 จากหนังสือประวัติศาสตร์ภาพยนตร์ไทยรางวัลสุพรรณหงส์ทองคำเกียรติยศ สาขาผู้อนุรักษ์ฟิลม์และภาพยนตร์ไทย ประจำปี พ.ศ. 2551
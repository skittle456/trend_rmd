เพชรตัดเพชร เป็นภาพยนตร์ไทยที่ออกฉายในปี พ.ศ. 2509 สร้างจากบทประพันธ์ของ เศก ดุสิต และ ส. เนาวราช สร้างโดย ปริญญา ทัศนียกุล แห่งบริษัทสหการภาพยนตร์ไทยจำกัด มีผู้กำกับการแสดงถึง 3 ท่านคือ วิจิตร คุณาวุฒิ  พร้อมสิน สีบุญเรือง  และประกอบ แก้วประเสริฐภาพยนตร์เรื่องเพชรตัดเพชรเป็นภาพยนตร์ในระบบ 35 ม.ม.ซีเนมาสโคป สีอิสต์แมน เสียงในฟิล์ม ตามแบบมาตรฐานโลก นำแสดงโดยมิตร ชัยบัญชา ให้มาประกบกับการกลับมาของพระเอกเก่า ลือชัย นฤนาท เป็นจุดขายอย่างหนึ่งที่ประสบความสำเร็จ และนางเอกคู่ขวัญ เพชรา เชาวราษฎร์ มาร่วมแสดง และมีนักแสดงสาวจากฮ่องกงเรจิน่า ไป่ปิง นอกจากนี้ยังมี เกชา เปลี่ยนวิถี อดุลย์ ดุลยรัตน์ วิไลวรรณ วัฒนพานิช พร้อมดาราอีกมากร่วมแสดง ออกฉายครั้งแรก เมื่อวันที่ 5 เมษายน พ.ศ. 2509 ที่โรงภาพยนตร์เฉลิมเขตร์ จุดเด่นที่ทำให้หนังโด่งดังคือ การทำถ่ายด้วยฟิล์ม 35 ม.ม. แล้วมาบันทึกเสียงพากย์ เสียงแบ็คกราวน์ลงในฟิล์ม ทำให้มีความสมจริงในเรื่องคุณภาพเสียงซึ่งต่างจากหนัง 16 ม.ม. ในยุคนั้นที่ใช้การพากย์สดๆ ฉากวิวทิวทัศน์ของเกาะฮ่องกงก็เป็นที่ตื่นตาตื่นใจคนไทยสมัยนั้น บทบู๊ก็เล่นได้มันสะใจโดยเฉพาะฉากที่มิตรต่อยกับลือชัย และฉากที่มิตรขับรถยนต์หนีตำรวจ พอรถวิ่งลงน้ำก็แล่นไปได้เหมือนเรือ ฉากที่มิตรทิ้งขวดเป๊ปซี่เต็มถนนสกัดการติดตามที่ทุกคนจดจำ และยังมีเพลง เพชรตัดเพชร ร้องโดย คณะสุเทพโชว์ วงดนตรีซิลเวอร์แซนด์ และเพลง ดวงใจ ร้องโดย สวลี ผกาพันธ์ ซึ่งเป็นเพลงดังของหนังเรื่องนี้ในปี พ.ศ. 2544 ดาราวิดีโอ และ ช่อง7 ได้นำภาพยนตร์เรื่องนี้มาสร้างในรูปแบบ ละครโทรทัศน์ นำแสดงโดย  เจตริน วรรธนะสิน , อัมรินทร์ นิติพน , พัชราภา ไชยเชื้อ , กัลยกร นาคสมภพ และในปี พ.ศ. 2559 พอดีคำ และ ช่อง7  ได้นำมาสร้างใหม่อีกครั้ง ในรูปแบบ ละครโทรทัศน์ นำแสดงโดย ศุกลวัฒน์ คณารศ , มิกค์ ทองระย้า , อุษามณี ไวทยานนท์ , ขอขวัญ เรสตอล  ออกอากาศตอนแรก ในวันที่ 7 ตุลาคม  พ.ศ. 2559 - 8 มกราคม พ.ศ. 2560 ต่อจากละครเรื่อง ข้ามาคนเดียวยอด  สมุนมือขวาของ มิสเตอร์ตัน  หักหลังฆ่า ชาติ  แล้วชิงเอาเฮโรอีนหนีข้ามไปขายยังเกาะฮ่องกง แต่ยอดก็ถูกมิสเตอร์ตันซ้อนแผนแจ้งข่าวให้ตำรวจฮ่องกงจับกุมยอด เมื่อยอดถูกปล่อยตัวกลับกรุงเทพฯ ตำรวจฮ่องกงให้นักร้องสาว ไป่หลู  สายลับตีสนิทติดตามมาสืบหาผู้เป็นหัวหน้าใหญ่ ร.ต.ท.ศักดิ์ชัย  นายตำรวจหนุ่มจากกองปราบที่มีหน้าตาเหมือนกับชาติถูกเรียกตัวให้มาพบและวางตัวให้ปลอมตัวเป็นชาติเพื่อเข้าไปในองค์การฯ จนได้เป็นแขนขวาของมิสเตอร์ตัน ภายหลังยอดและ รัศมี  คนรักพร้อมด้วยศักดิ์ชัยและไป่หลูได้ร่วมมือกันสืบหาจนรู้ว่า ใจสมร  เป็นหัวหน้าใหญ่ แต่เหล่าร้ายก็รู้ตัวแล้ว ความมันระดับเพชรตัดเพชร จึงเกิดขึ้นชาติชายผู้สุขุมมุ่งมั่นรักความยุติธรรม ต้องกลายเป็นคู่ปรับรับมือกับการตามล่าของ ยอด ชายผู้เต็มไปด้วยไฟแห่งความทะเยอทะยาน หลังจากที่ทั้งคู่ต้องกลายเป็นคนที่ตายแล้ว และถูกนำตัวมาฝึกเป็น อีกายมทูต สุดยอดมือสังหารขององค์กรก่อการร้าย อีกาพญายม ซึ่งมี มาตามหลุยส์ เป็นผู้นำองค์กรเพื่อเป้าหมายเปลี่ยนแปลงประเทศไทยให้มีอำนาจสูงสุดในเอเชีย แต่ชาติไม่เห็นด้วยกับแผนการผลิตยาเสพติดโคคิโน่เพื่อทำลายประเทศแล้วสร้างไทยขึ้นมาใหม่ตามโรคแมพของมาดามหลุยส์ที่ร่วมกับ ไตร มือขวาคนสำคัญ
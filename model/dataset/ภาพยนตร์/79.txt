พลิกรหัสพิฆาตพยัคฆ์ร้าย 007   เป็นภาพยนตร์แนวสายลับ ลำดับที่ 23 ในภาพยนตร์ชุดเจมส์ บอนด์, ผลิตโดย อีโอเอ็น โปรดักชันส์ และจัดจำหน่ายโดย เอ็มจีเอ็ม และ โซนี พิกเจอร์ เอ็นเตอร์เทนเมนต์ นำแสดงโดย แดเนียล เคร็ก รับบทเจมส์ บอนด์ เป็นครั้งที่สาม และคาเบียร์ บาร์เดน รับบท ราอูล ซิลวา ตัวร้ายหลักของเรื่อง ภาพยนตร์เรื่องนี้กำกับโดย แซม เมนเดส และเขียนบทโดย  จอห์น โลแกน, เนียล เพอร์วิส และโรเบิร์ด เวดภาพยนตร์เรื่องนี้ได้อะเดล นักร้องสาวชาวอังกฤษ มาขับร้องเพลง "สกายฟอล" ประกอบภาพยนตร์ โดยเผยแพร่เมื่อวันที่ 5 ตุลาคม 2012 ซึ่งตรงกับโอกาสครบรอบ 50 ปี พยัคฆ์ร้าย 007 ภาพยนตร์ในชุดตอนแรกออกฉายที่อิสตันบูล 2 สายลับ MI6 เจมส์ บอนด์ และอีฟ ได้รับภารกิจให้ตามยึดฮาร์ดไดรฟ์ที่บรรจุข้อมูลเกี่ยวกับสายลับ NATO ทุกคนที่แฝงตัวอยู่ในองค์กรก่อการร้ายทั่วโลกคืนมา ทั้งสองได้ไล่ตามพาทริซ นักฆ่าที่ขโมยฮาร์ดไดรฟ์ไป ในระหว่างที่สู้กันบนหลังคารถไฟ บอนด์ถูกยิงและตกลงไปสู่แม่น้ำเบื้องล่าง เมื่อไม่พบศพ บอนด์จึงตกอยู่ในสถานะ "หายสาบสูญ คาดว่าเสียชีวิตแล้ว" เมื่อภารกิจล้มเหลว M หัวหน้าหน่วยสืบราชการลับ MI6 ได้รับแรงกดดันให้ลาออก หลังจากพบปะกับแกเร็ธ มัลโลรี่ ประธานคณะกรรมการหน่วยข่าวกรองและความมั่นคง ก็เกิดเหตุระเบิดขึ้นที่ศูนย์บัญชาการของ MI6 คร่าชีวิตเจ้าหน้าที่ไป 8 นาย เหตุการณ์เริ่มส่อเค้ารุนแรงขึ้นเมื่อมีการเผยแพร่ข้อมูลในฮาร์ดไดรฟ์ และมีคำขู่ว่าจะเปิดเผยข้อมูลสายลับ 5 นาย ในทุก ๆ สัปดาห์ บอนด์เดินทางกลับมายังลอนดอนเพื่อรับภารกิจ และใช้เศษกระสุนที่ถูกยิงที่ไหล่คราวทำภารกิจที่อิสตันบูล สืบหาพาทริซ และเดินทางตามไปยังเซี่ยงไฮ้ต่อมา สายลับ NATO 3 นายถูกสังหารหลังตัวตนที่แท้จริงถูกเปิดเผย ที่เซี่ยงไฮ้ บอนด์สู้กับพาทริซอีกครั้ง แต่พาทริซพลัดตกจากอาคารก่อนบอนด์จะทันได้รู้ว่าใครเป็นนายจ้าง หลังตรวจดูกระเป๋าของพาทริซ บอนด์พบชิปแลกเงินของคาสิโนในมาเก๊า ที่นั่น บอนด์ได้พบกับเซเวอรีน และสอบถามเกี่ยวกับนายจ้างของเธอ แต่เซเวอรีนเตือนเขาถึงอันตรายที่จะตามมา บอนด์จึงให้สัญญาว่าเธอเป็นอิสระ หากพาเขาไปพบนายจ้าง ทั้งคู่ขึ้นเรือไปยังเกาะที่ถูกปล่อยร้าง ที่ซึ่งบอนด์ได้พบกับราอูล ซิลวา อดีตสายลับ MI6 ซิลวาฆ่าเซเวอรีน แต่ถูกบอนด์จับกุมด้วยอุปกรณ์ของ Qเมื่อกลับมายังศูนย์บัญชาการ MI6 แห่งใหม่ Q พยายามจะถอดรหัสแล็ปท็อปของซิลวา แต่กลับกลายเป็นการปลดระบบรักษาความปลอดภัยให้ซิลวาหลบหนี บอนด์ไล่ตามซิลวาที่ปลอมตัวเป็นตำรวจ มุ่งหน้าไปยังที่ประชุมที่มี M เข้าร่วมอยู่ เขาพยายามจะฆ่า M แต่ถูกขัดขวางเสียก่อนโดยอีฟ มัลโลรี่และบอนด์ ทำให้ต้องล่าถอยไปอีกครั้งหนึ่ง บอนด์ตัดสินใจพา M หนีไปยังคฤหาสน์สกายฟอลในสกอตแลนด์ ซึ่งเป็นบ้านของเขาในวัยเด็ก และให้ Q หาวิธีล่อให้ซิลวาตามไปที่นั่นบอนด์ M และคินเคด ผู้ดูแลคฤหาสน์ ได้ร่วมกันวางกับดักต่าง ๆ ไว้รับมือซิลวา แม้จะมีเพียงอาวุธเบาไม่กี่ชนิด แต่ทั้งสามก็สามารถป้องกันการโจมตีระลอกแรกได้สำเร็จ ในระลอกที่สอง ซิลวามาพร้อมกับเฮลิคอปเตอร์ บอนด์จึงให้คินเคดพา M หนีไปทางอุโมงค์ใต้ดิน ส่วนตนเองอยู่สู้กับซิลวาสักพักก่อนตัดสินใจระเบิดคฤหาสน์ทิ้ง ซิลวาตามคินเคดและ M ไปที่โบสถ์ และร้องขอให้ M ตายไปพร้อม ๆ กับเขา บอนด์ซึ่งมาถึงทันเวลาจัดการกับซิลวา แต่ไม่ทันช่วยชีวิต M ซึ่งทนพิษบาดแผลไม่ไหว สิ้นใจในเวลาต่อมา หลังเหตุการณ์ทั้งหมดยุติ อีฟเข้ารับตำแหน่ง "มิสมันนีเพนนี" เลขานุการของ M ส่วนมัลโลรี่ได้รับตำแหน่ง M คนใหม่แทนนักแสดงหลักในเรื่องนี้ได้รับเปิดเผยชื่อในงานแถลงข่าวที่โรงแรมโครินเธีย ในลอนดอน เมื่อวันที่ 3 พฤศจิกายน 2011 ซึ่งตรงกับวันที่ฌอน คอนเนอรีได้รับการประกาศให้รับบทเจมส์ บอนด์ คนแรกในภาพยนตร์ พยัคฆ์ร้าย 007  เมื่อ 50 ปีที่แล้วแดเนี่ยล เคร็ก รับบท นาวาโทเจมส์ บอนด์ สายลับรหัส 007คาเบียร์ บาร์เดน รับบท ราอูล ซิลวา  ตัวร้ายหลักของเรื่อง เคยเป็นอดีตสายลับ MI6 แต่ต่อมากลายเป็นผู้ก่อการร้ายบนโลกไซเบอร์ เพื่อหาทางแก้แค้นคนที่เคยทรยศเขาจูดี เดนช์ รับบท M หัวหน้าหน่วย MI6เรล์ฟ ไฟนส์ รับบท พันโทแกเร็ธ "เอ็ม" มัลโลรี่ ประธานคณะกรรมการหน่วยข่าวกรองและความมั่นคง  เข้าควบคุมและดูแล MI6 หลังภารกิจที่อิสตันบูลล้มเหลวและภายหลังได้รับการแต่งตั้งเป็น "M" คนใหม่อัลเบิร์ต ฟินนี่ย์ รับบท คินเคด ผู้ดูแลคฤหาสน์สกายฟอลนาโอมิ แฮร์ริส รับบท อีฟ มันนีเพนนี เจ้าหน้าที่ภาคสนาม อยู่ภายใต้บังคับบัญชาของมัลโลรี่โรรี่ คินเนียร์ รับบท บิล แทนเนอร์ ผู้ช่วย Mเบเรนีส มาร์โลห์ รับบท เซเวอรีน คนรักของซิลวา สาวบอนด์เฮเลน แมคโครรี รับบท แคลร์ โดวาร์ รัฐมนตรีอังกฤษ ทำหน้าที่สอบสวน M ในกรณีข้อมูลสายลับรั่วไหลโอลา ราพาซ รับบท พาทริซ นักฆ่าชาวฝรั่งเศส ทำงานให้ซิลวาเบ็น วิชชอว์ รับบท Q  หัวหน้าฝ่ายวิจัยและพัฒนาของ MI6ได้รับเสียงวิจารณ์ส่วนใหญ่ไปในทางบวก กวาดรายได้จาก box office มากกว่า 1,100 ล้านเหรียญสหรัฐ ทั่วโลก ส่งผลให้ในขณะนั้น พลิกรหัสพิฆาตพยัคฆ์ร้าย ติดอันดับภาพยนตร์ที่ทำรายได้สูงที่สุดในหลายสาขา เช่นอันดับที่ 22 ของภาพยนตร์ที่ทำรายได้สูงที่สุดตลอดกาลอันดับที่ 2 ของภาพยนตร์ที่ทำรายได้สูงที่สุดตลอดกาลในสหราชอาณาจักรอันดับที่ 1 ของภาพยนตร์ที่ทำรายได้สูงที่สุดของภาพยนตร์ชุด เจมส์ บอนด์อันดับที่ 1 ของภาพยนตร์ที่ผลิตโดยโซนี พิคเจอส์ และ MGM ที่ทำรายได้สูงที่สุดจากทั่วโลกอันดับที่ 2 ของภาพยนตร์ที่ทำรายได้สูงที่สุดในปี 2012พลิกรหัสพิฆาตพยัคฆ์ร้าย ได้รับรางวัลชนะเลิศต่าง ๆ ประจำปี 2012 ดังนี้รางวัลออสการ์ สาขาเพลงประกอบภาพยนตร์ยอดเยี่ยม สาขาลำดับเสียงยอดเยี่ยม รางวัลบาฟต้า สาขาภาพยนตร์ยอดเยี่ยมสาขาเพลงประกอบภาพยนตร์ยอดเยี่ยม Broadcast Film Critics Association Awardsสาขาภาพยนตร์แอ็คชั่นยอดเยี่ยมสาขาเพลงประกอบยอดเยี่ยม สาขานักแสดงในภาพยนตร์แอ็คชั่นยอดเยี่ยม Empire Awardsสาขาผู้กำกับภาพยนตร์ยอดเยี่ยม สาขาภาพยนตร์ยอดเยี่ยมรางวัลลูกโลกทองคำ สาขาเพลงประกอบภาพยนตร์ยอดเยี่ยม รางวัลแกรมมี  Best Score Soundtrack for Visual Media Best Song Written for Visual Media International Film Music Critics Association Awards Best Original Score for an Action/Adventure/Thriller Film Jupiter AwardBest International Movie  Los Angeles Film Critics Association Awardsสาขากำกับภาพยอดเยี่ยม Satellite Awardสาขานักแสดงสมทบชายยอดเยี่ยม Saturn AwardsBest Action or Adventure FilmScreen Actors Guild AwardOutstanding Performance by a Stunt Ensemble in a Motion Pictureเป็นภาพยนตร์เรื่องแรกในชุด ที่เข้าฉายในโรงภาพยนตร์ระบบ IMAX เป็นตอนที่ 2 ที่ฉากยิงเปิดเรื่องอยู่หลังภาพยนตร์จบเป็นครั้งแรกที่ผู้แสดงบท Q  มีอายุน้อยกว่า เจมส์ บอนด์เป็นครั้งแรกที่ตัวร้ายหลัก "ราอูล ซิลวา" มีผมสีเดียวกับ "เจมส์ บอนด์" คือ สีบลอนด์คาเบียร์ บาร์เดนเป็นนักแสดงชาวสเปนคนแรกที่ได้รับบทตัวร้ายหลักในภาพยนตร์ชุดนี้แดเนียล เคร็กเป็นเจมส์ บอนด์ คนที่ 2 ที่ไว้เคราในภาคนี้ โดยคนแรกคือ เพียร์ซ บรอสแนน ใน ดาย อนัทเธอร์ เดย์ 007 พยัคฆ์ร้ายท้ามรณะมีสถิติของช่วงว่างเว้นระหว่างภาคโดยมีนักแสดงคนเดียวกันนานที่สุด คือ 4 ปีเป็นตอนสุดท้ายที่จูดี เดนช์ได้รับบท เอ็ม และผู้รับบทคนใหม่คือ เรล์ฟ ไฟนส์
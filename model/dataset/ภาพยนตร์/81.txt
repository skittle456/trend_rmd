พนาสวรรค์ เป็นภาพยนตร์ไทย ถ่ายทำในรูปแบบฟิล์ม 16 มม. ผลงานการสร้างของ ต๊อกบูมภาพยนตร์ โดย ล้อต๊อกและสมจิตต์ ทรัพย์สำรวย ออกฉายเมื่อวันที่ 30 เมษายน พ.ศ. 2507 กำกับโดยรังสี ทัศนพยัคฆ์ นำแสดงโดยมิตร ชัยบัญชา, เพชรา เชาวราษฎร์, ชนะ ศรีอุบล, กิ่งดาว ดารณี, อุษา อัจฉรานิมิตร ที่โรงภาพยนตร์ ศาลาเฉลิมกรุง ตลอดโปรแกรมพากย์โดย เทพา - อาภรณ์พนาสวรรค์ ถ่ายทำที่ไร่สุริยน กับป่าดงดิบแถวป่าแดง ย่านบ้านบึง จังหวัดชลบุรี ส่วนฉากจบถ่ายทำที่โรงถ่ายหนุมานขุนคเชนทร์ ผู้จัดการป่าไม้ พนาสวรรค์ ได้ทำการลักลอบ ตัดไม้ที่ยังไม่ได้รับอนุญาตจากทางการอยู่เนือง ๆ ทำให้คุณพระพิสัณฑ์ฯ และคุณนายอำพันผู้เป็นเจ้าของไม่พอใจจึงได้ว่ากล่าวตักเตือนเกิดมีปากเสียงกัน เป็นผลให้ขุนคเชนทร์ฯ มีความโกรธแค้นและอาฆาต และเมื่อมีโอกาสจึงเข้ายึดอำนาจในพนาสวรรค์ทั้งหมด โดยจับคุณพระพิสัฯฑ์ฆ่าหมกป่าเสีย แล้วขังคุณนายอำพันอย่างทรมานไว้ในถ้ำเพื่อจะให้บอกที่อยู่ของลูกชายทั้งสอง แล้วเรื่องราวเหล่านั้นก็เงียบหายอยู่ในป่าลึก มีผู้ที่รู้อยู่คนเดียวเป็นพรานป่าชื่อ เพชร ทางกรุงเทพฯ ท่านผู้หญิงมณีรัตน์ มารดาของขุนคเชนทร์ เกิดความไม่พอใจที่หลานสาววัยรุ่นคือกฤติกาหรือลูกไก่  ที่ท่านรักและหวงแหนมักจะไปยุ่งเกี่ยวกัน พร พนมวัน  เด็กหนุ่มหน้าทะเล้นอาศัยอยู่ในไร่มะละกอ อยู่ถักหลังตึกออกไปซึ่งเป็นของตาเพชร  ท่านผุ้หญิงผู้เป็นย่าจึงวางแผนที่จะให้กฤติกาได้แต่งงานกับชายหนุ่มเชื่อพระวงส์ชื่อ หม่อมหลวงศุภกียรติ แต่กฤติกาไม่ชอบและรู้สึกทรมาณที่ต้องถูกบังคับ จึงพยายามเล็ดลอดออกไปหาพรอยู่เนื่อง ๆครั้งหนึ่ง สุดเขต คีรีศักดิ์  พี่ชายขอกฤติกาเดินทางมาจากพนาสวรรค์เพื่อเจรจาขายไม้เถื่อนและสืบข่าวเรื่อง ลูกชายพระพิสัณห์ให้กับขุนคเชนทร์ ผู้เป็นพ่อได้มาพบพรกำลัง วุ่นวายอยู่กับกฤติกาจึงเข้าขัดขวางและชกต่อยแต่ก็ถูกพรโต้ตอบเอาอย่างไม่มีทางสู้ พรจะจัดการเสียแต่พรานเพชรก็เข้ามาห้ามไว้ ส่วนทางป่าไม้พนาสวรรค์ ยังมีป่าไม้อีกแห่งหนึ่งมีอาณาเขตติดต่อกัน ชื่อป่าไม้ ไพรแก้ว เจ้าของเป็นชายหนุ่มขี้เมาชื่อ ไพร พนาดร  มีเมียชื่อ คมเดือน  ฝ่ายไพรแก้วได้ส่งสายลับออกไปดูลาดเลาในเขตพนาสวรรค์อยู่เป็นนิจ แต่ก็ถูกพวกขุนคเชนทร์ยิงตายหมด จึงกลายเป็นชนวนสงครามอันร้อนระอุอยู่ตลอดเวลา ถึงกับขีดเส้นกั้นอาณาเขต ใครล้ำแดนใครก็ต้องตายกันไปข้างหนึ่ง ไพรพยายามค้นหาความลับของขุนคเชนทร์จนกระทั่งเขาได้พบไม้เถื่อน และตนเองถูกยิงต้องส่งสถานพยาบาลในตัวเมืองและเช้าวันรุ่งขึ้นก็ปะทะกับ สุดเขตที่เดินทางกลับไปจากกรุงเทพฯ สุดเขตท้าทายไพร แต่ไพรเจ็บอยู่คมเดือนจึงอาสาสู้แทน และใช้ระบบการต่อสู้ของผู้หญิงกัดเอาสุดเขตบาดเจ็บไป จนเตลิดหนีเข้าสู่พนาสวรรค์ กฤติกาหนีจากการหมั้นกับหม่อมศุภเกียรติเพื่อจะเดินทางไปหาขุนคเชนทร์แต่เพียงคนเดียว ระหว่างทางถูกหนุ่มฉกรรจ์หมู่หนึ่งปลุกปล้ำ พอดีพรตามมาช่วยไว้ทันจึงรอดจากอันตรายและพากันไปสู่พนาสวรรคืได้โดยปลอดภัย พรขอสมัครเป็นคนงานอยู่ที่นั่น ทั้ง ๆ ที่ขุนคเชนทร์ไม่พอใจในตัวเขาเลย พรได้ออกตระเวณทั่วพนาสวรรค์ได้พบกับคมเดือน ซึ่งความจริงเป็นพี่สะไภ้แต่ไม่รูจักกัน พรจึงยั่วเย้าโดยการถือดีเข้ากอดจูบ ข่าวรู้ไปถึงหูไพรจึงได้เกิดประจัญหน้าระหว่างไพรกับพรอย่างดุเดือด แต่พรานเพชรตามมาระงับเหตุการณ์ไว้แลชี้แจงว่า ทั้งหมดเป็นแผนการณ์ของตนเอง พรกลับมาจากไพรแก้วก็ถูกสุดเขตซ้อมเอา เพราะเข้าใจว่าพรล่วงรู้ความลับเรื่องไม้เถื่อน และเอาใจปเข้าข้างไพรแก้ว ขุนคเชนทร์  ถูกเสือยอด  สมุนเอกหักหลังเสียเงินเสียไม้เถื่อนไปมาก จึงเพิ่มความระมัดระวังตัวขึ้น พอดีกับหม่อมศุภเกียรติ ตามมาขอหมั้นกฤติกา สุดเขตเห็นทางได้เงินจากหม่อมจึงยุให้ขุนคเชนทร์บังคับให้กฤติการับหมั้น พอจะถึงเวลานั้นก็มีหญิงสาวอีกคนหนึ่งชื่อ ดวงดาว  มาขัดจังหวะเสียโดยอ้างว่าตนคือคู่หมั้นที่แท้จริง จึงทำให้เหตุการณ์อลเวง ท่านผู้หญิงมณีรัตน์ตามมาหวังจะพากฤติกากลับคืน แต่ก็ไม่สำเร็จ สุดเขตสงสัยในพฤติกรรมของดวงดาว ที่มีความสวยบาดใจจึงเข้าปลุกปล้ำ แต่พรมาขัดขวางเอาไว้ แล้วพาดวงดาวไป สุดเขตโกรธมากจึงกลับมายุกฤติกา และหม่อมศุภเกียรติให้แตกแยกกับพร ทั้งสองโกรธมากจึงพากันไปเผากระท่อมในป่าของพรเสีย แต่ทั้งหมดก็เข้าใจกันได้เพราะทั้งหม่อมศุภเกียรติและดวงดาว ก็คือตำรวจลับปลอมตัวมานั่นเองส่วนไพร พนาดร เล็ดลอดเข้าไปสืบข่าวอีกถึงถ้ำเขาแดง ในเขตของขุนคเชนทร์พบที่ซ่อนศพของพระพิสัณฑ์ผู้เป็นพ่อ ก็รู้เค้าเงื่อนว่าขุนคเชนทร์เป็นตัวการ ก็พอดีถูกจับไปทรมานเพื่อให้ยอมรับว่าเป็นลูกชายพระพิสัณฑ์ ทั้งได้นำคุณนายอำพันมายืนยัน แต่ทั้งสองก็ไม่ยอมรับ ขุนคเชนทร์จึงฆ่าเสีย พอดีตำรวจบุกเข้ามาจึงได้เกิดต่อสู้อย่างดุเดือด พรยิงสุดเขตตาย ส่วนขุนคเชนทร์นั้นกฤติกาขอชีวิตไว้ จึงมีโอกาสได้เปิดเผยเรื่องราวทั้งหมดที่หักหลัง ในป่าไร่พนาสวรรค์ และสุดท้ายเหตุการณ์ก็ได้ปรากฏว่าทั้งไพรแลพรคือลูกชายทั้งสองของพระพิสัณฑ์นั่นเอง พรกับกฤติกาได้ร่วมกันเป็นเจ้าขอพนาสวรรค์ ส่วนไพรกับคมเดือนก็ครอบครองไพรแก้วสืบไป
"เนาวรัตน์ วัชรา" หรือชื่อจริงคือ สมิรา ลำยาน  มีชื่อเล่นว่า แหม่ม นักแสดงอาวุโส ลูกครึ่งไทย-ปาทาน โดยคุณพ่อเป็นปาทาน ส่วนคุณแม่เป็นชาวไทย เนาวรัตน์นับถือศาสนาพุทธ จบการศึกษาชั้น ม.ศ. 3 จากโรงเรียนวัดเศวตรฉัตรในปี 2507 เธอได้เข้าประกวดนางงามหลายเวที เริ่มแรกคุณชุลี ใจยงค์ เจ้าของร้านเสริมสวยดาราพรได้ส่งเธอไปประกวดนางงามบพิตรบอลในนามของอรัญญา ดาราพร และได้คว้าตำแหน่งเป็นครั้งแรก ต่อมาเธอได้ตำแหน่งนางงามสงกรานต์วิสุทธิกษัตริย์ ล่าสุดจึงได้ประกวดนางสาวไทย ประจำปี พ.ศ. 2507 ในงานวชิราวุธนุสรณ์ และได้รับตำแหน่งรองนางสาวไทย "อันดับ 4" ในปีนั้น อาภัสรา หงสกุลได้ตำแหน่งนางสาวไทย พ.ศ. 2507 ไปครอง หลังจากมีชื่อเสียงแล้วเนาวรัตน์เคยได้นำเงินมาบริจาคให้โรงเรียนวัดเศวตรฉัตรอีกด้วย เนาวรัตน์ วัชราได้แสดงภาพยนตร์ประมาณ 30 เรื่อง ซึ่งส่วนใหญ่จะรับบทบาทเป็นนางเอกเจ้าน้ำตา โดยแสดงเรื่อง "เดือนร้าว" กำกับโดย วิจิตร คุณาวุฒิ คู่กับ มิตร ชัยบัญชา เป็นเรื่องแรก และได้รางวัลตุ๊กตาทองปี พ.ศ. 2508 นอกจากนี้เธอยังได้ร้องเพลง ลาสาวแม่กลอง โดยเธอแต่งชุดทหารเรือสีขาว ไม่ว่างานไหนงานนั้นเธอจะร้องเพลงนี้ตลอด เธอรับงานแสดงจนถึงปี พ.ศ. 2525 โดยแสดงเรื่อง "ลูกเหนือ" เป็นเรื่องสุดท้ายร่วมกับสมบัติ เมทะนี และนิภาพร นงนุชชีวิตส่วนตัวเคยสมรสกับไมตรี บุญสูง มีบุตรชายด้วยกัน 3 คน ปัจจุบันมีธุรกิจร้านอาหารเป็นของตนเอง2508 เดือนร้าว 2509 ลมกรด 2509 วัยซน 2510 น้ำฝน 2510 จุฬาตรีคูณ 2510 นักเลงสี่แคว 2511 สายพิณ 2511 จ้าวแผ่นดิน 2511 เดชผีดิบ 2511 ทรายแก้ว 2511 ฝนหลงฟ้า )2512 เจ้าแพร 2513 ขุนทาส 2513 มหาโจรองคุลีมาล 2514 แว่วเสียงซึง 2514 พี่สาว 2514 ไม่มีวันที่เราจะพรากจากกัน 2515 จันทร์เพ็ญ 2515 แคนลำโขง 2515 รักต้องห้าม 2515 แม่อายสะอื้น 2516 จ้าวทุ่ง 2517 เจ้าดวงดอกไม้ 2522 ดอกไม้ร่วงที่แม่ริม 2523 เสียงซึงที่สันทราย 2524 วันที่แม่รอ 2525 ลูกเหนือ 
ขุนพันธ์ เป็นภาพยนตร์ไทยที่เข้าฉายในปี พ.ศ. 2559 ที่อิงจากเรื่องราวชีวิตของขุนพันธรักษ์ราชเดช  ผู้เป็นนายตำรวจ นำแสดงโดย อนันดา เอเวอร์ริ่งแฮม และ กฤษดา สุโกศล แคลปป์ กำกับโดยก้องเกียรติ โขมศิริ โดยมีภาคต่อชื่อ ขุนพันธ์ 2ปี พ.ศ. 2483 หลังปราบเสือกรับ คำทองได้สำเร็จ ร้อยตำรวจโท ขุนพันธรักษ์ราชเดชได้รับภารกิจให้ไปสืบข่าวอัลฮาวียะลู จอมโจรแบ่งแยกดินแดน ผู้ครอบครอง "ไตรภาคี" ของหายาก 3 สิ่งที่เชื่อว่ามีพลังวิเศษ ขุนพันธ์แฝงตัวเข้าไปอยู่ในหมู่บ้านชาวประมงที่มีผู้นำคือ ไข่โถ และทำงานในสโมสรงาช้างของหลวงโอฬาร ข้าราชการผู้ฉ้อฉลที่หลอกใช้อัลฮาวียะลูเพื่อผลประโยชน์ส่วนตัว ด้านอัลฮาวียะลูเค้นถามตำรวจสองนายที่รอดชีวิตจากการถูกกองโจรของตนซุ่มโจมตีจนพบว่า ยังมีตำรวจนายหนึ่งแฝงตัวอยู่ในพื้นที่ ขุนพันธ์เดินทางไปพบพ่อของอัลฮาวียะลูและพบว่าในวัยเด็ก อัลฮาวียะลูเคยเทิดทูนพ่อ แต่สูญเสียแม่จากเหตุชุลมุนระหว่างพ่อของเขากับตำรวจ จึงทำให้อัลฮาวียะลูห่างเหินกับพ่อและเกลียดตำรวจมาก เขาตั้งกองโจรขึ้นมาเพื่อปกครองพื้นที่แถบเทือกเขาบูโด เวลาต่อมา ขุนพันธ์ไปพบมาลัย น้องสาวของไข่โถก่อนจะถูกกองโจรของอัลฮาวียะลูซุ่มโจมตี ขุนพันธ์ถูกยิงแต่หนีรอดไปได้หลังฟื้นจากอาการบาดเจ็บ ขุนพันธ์ไปพบหลวงโอฬารที่สถานีตำรวจในฐานะสารวัตรคนใหม่ ขุนพันธ์สั่งพักราชการหลวงโอฬารในข้อหาต้องสงสัยฆ่าจเรตำรวจและซ่องโจร ด้านหลวงโอฬารท้าให้ขุนพันธ์หาหลักฐานมายืนยันให้ได้ภายใน 3 วัน หลังจากนั้น ขุนพันธ์ออกปราบชุมโจรต่าง ๆ และประกาศให้โจรทั้งหลายมาลงทะเบียนเลิกเป็นโจรแลกกับการจับเป็น ระหว่างนั้นตำรวจใต้บัญชาของขุนพันธ์แจ้งข่าวว่า กองโจรของอัลฮาวียะลูกำลังฆ่าล้างหมู่บ้านชาวประมงที่เคยช่วยชีวิตขุนพันธ์ไว้  ก่อนที่ขุนพันธ์จะสู้กับบุหงา ลูกน้องของหลวงโอฬารและใช้อาคมจนพบว่า บุหงาต้องมาทำงานนี้เพราะเป็นหนี้ชีวิตอัลฮาวียะลูขุนพันธ์กับตำรวจนายอื่น ๆ ไปที่หมู่บ้านและพบว่าชาวบ้านบางส่วนหนีเข้าไปอยู่ในป่า ขุนพันธ์จึงให้ชาวบ้านหนีไปขึ้นรถไฟของทหารญี่ปุ่น แต่ทั้งหมดถูกกองโจรนำโดย เสือสัง ลูกน้องมือขวาของอัลฮาวียะลูไล่ตามมา ขุนพันธ์สู้กับกองโจรก่อนจะสู้กับเสือสังบนหลังคารถไฟจนเสือสังถูกแทงตาย ขุนพันธ์และตำรวจนายอื่น ๆ รวมถึงไข่โถและมาลัยย้อนกลับไปที่สโมสรงาช้างเพื่อเผชิญหน้ากับหลวงโอฬาร เมื่อไปถึง กลุ่มของขุนพันธ์ปะทะกับกองโจรของอัลฮาวียะลู ทำให้ตำรวจใต้บัญชาของขุนพันธ์ ไข่โถและมาลัยถูกยิงตาย ส่วนหลวงโอฬารหนีรอดไปได้ ขุนพันธ์สู้กับอัลฮาวียะลูตัวต่อตัว และทำตามสัญญาที่ให้ไว้กับพ่อของอัลฮาวียะลูคือช่วยปลดปล่อยวิญญาณของอัลฮาวียะลู ก่อนจะแทงอัลฮาวียะลูจนตาย เวลาต่อมา ขุนพันธ์ตามล่าหลวงโอฬารและยิงหลวงโอฬารจนตายในฉากหลังเครดิต ขุนพันธ์นั่งคุยอยู่กับเสือใบและบอกให้เสือใบมอบตัวเพื่อแลกกับการจับเป็น ซึ่งนำไปสู่เหตุการณ์ในภาค 2อนันดา เอเวอร์ริ่งแฮม รับบทเป็น ขุนพันธ์ กฤษดา สุโกศล แคลปป์ รับบทเป็น อัลฮาวียะลู ภคชนก์ โวอ่อนศรี รับบทเป็น หลวงโอฬารสนธยา ชิตมณี รับบทเป็น ไข่โถกานต์พิสชา เกตุมณี รับบทเป็น มาลัยชูพงษ์ ช่างปรุง รับบทเป็น เสือสัง ผู้ใช้คารัมบิตเป็นอาวุธพิมลรัตน์ พิศลยบุตร รับบทเป็น บุหงาบุญส่ง นาคภู่ รับบทเป็น สารวัตรอารักษ์ อมรศุภศิริ รับบทเป็น เสือใบ  สันติ ลุนเผ่ รับบทเป็น หลวงอดุลย์ ภาพยนตร์ชุดนี้เดิมมีกำหนดจัดฉายในปี พ.ศ. 2558 แต่ได้รับการเลื่อนมาเป็นกลางปี พ.ศ. 2559 เนื่องจากต้องใช้เวลาอย่างมากในการทำเทคนิคพิเศษ
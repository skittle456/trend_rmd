เดอะ แฮงค์โอเวอร์ ภาค 2 เป็นภาพยนตร์ภาคต่อของภาพยนตร์ตลกอเมริกันเรื่อง The Hangover หรือ เมายกแก๊ง แฮงค์ยกก๊วน กำกับโดยท็อดด์ ฟิลิปส์ เนื้อเรื่องเกี่ยวกับเหตุการณ์ยุ่งเหยิงที่เกิดกับ ฟิล, สตู, แอลัน และ ดั๊ก เพื่อนสนิทสี่คนที่จัดงานเลี้ยงฉลองสละโสดก่อนจะแต่งงาน และเมามายไม่ได้สติ  หลังจากภาพยนตร์ภาคแรกประสบความสำเร็จอย่างสูง จึงมีโครงการสร้างภาคต่อ  โดยในภาคนี้เป็นงานแต่งงานของสตู กับแฟนสาวที่ประเทศไทยภาพยนตร์ภาคนี้ถ่ายทำที่กรุงเทพมหานครและภูเก็ต ในช่วงเดือนตุลาคมถึงธันวาคม พ.ศ. 2553 และเข้าฉายในวันหยุดเมโมเรียล วันที่ 26 พฤษภาคม พ.ศ. 2554ในภาพยนตร์ภาคนี้ มีบุคคลที่มีชื่อเสียงที่รับบทคามีโอ ได้แก่ ไมค์ ไทสัน, บิล คลินตัน, พอล จีอามาตติ มีรายงานว่าเมล กิบสัน เลียม นีสันได้รับเชิญให้รับบทเจ้าของร้านสักแทตทูในกรุงเทพ แต่ถูกเปลี่ยนให้ Nick Cassavetes รับบทนี้แทน นอกจากนี้ยังมีนักแสดงไทยร่วมแสดงด้วย อาทิ นิรุตต์ ศิริจรรยา เพ็ญพักตร์ ศิริกุล เป็นต้น
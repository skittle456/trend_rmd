โทมัส แกรนต์ กัสติน  เป็นที่รู้จักในชื่อ แกรนต์ กัสติน เป็นนักแสดงและนักร้องชาวอเมริกัน เขาเป็นที่รู้จักจากการแสดงเป็น แบร์รี่ อัลเลน ในภาพยนตร์ชุดทางโทรทัศน์ เดอะ แฟลช และบทบาทเดียวกันในโคตรคนธนูมหากาฬ ทางช่องเดอะซีดับเบิลยู และการแสดงเป็น เซบาสเตียน สมิต ในภาพยนตร์ชุดทางโทรทัศน์เรื่อง กลีโทมัส แกรนต์ กัสติน เกิดเมื่อ 14 มกราคม 1990 ที่ นอร์ฟอล์ก. เขาเป็นบุตรชายของพยาบาลเด็ก ดร. ติน่า ฮาเน่ย์ กับอาจารย์มหาวิทยาลัย โทมัส กัสติน.เข้าเรียนระดับมัธยมที่ Governor's School for the Arts ในนอร์ฟอล์ก, สำหรับการละครเพลง. และเขายังได้ไปแสดงที่โรงละคร Hurrah Players Incorporated ในเวอร์จิเนีย. ในปี 2008 เขาจบการศึกษาจาก Granby High School และเข้าร่วมโครงการละครเพลง BFA ที่ Elon University ใน รัฐนอร์ทแคโรไลนา เป็นเวลาสองปี. เขาเป็นเพื่อนกับนักแสดง คริส วูด ตั้งแต่สมัยเรียนมหาวิทยาลัยเขาออกจากโรงเรียนและรับบทบาทเป็น เบบี้ จอห์น ในละครบรอดเวย์เรื่อง West Side Story ซึ่งเปิดแสดงในวันที่ 30 กันยายน 2010 ถึง 23 กันยายน 2011.วันที่ 8 พฤศจิกายน 2011, เขาปรากฏตัวต่อสาธารณะชนเป็นครั้งแรกในบทบาท เซบาสเตียน สมิต สมาชิกเกย์ของ Dalton Academy Warblers ในภาพยนตร์ชุดทางโทรทัศน์เรื่อง กลี. กัสติน ได้รับบทเป็น เซบาสเตียน สมิต หลังการคัดเลือกนักแสดงมานานหลายสัปดาห์. เดิมเขามาคัดเลือกบทเป็นนักเต้นแท็ป, แต่ไม่ได้รับบทนั้น อย่างไรก็ตามไรอัน เมอร์ฟี่ผู้สร้างยังเก็บเขาไว้เป็นตัวเลือกอื่น. เขาเริ่มถ่ายทำในช่วงต้นของวันจันทร์ ที่ 26 กันยายน 2011 หลังจากเสร็จสิ้นการแสดงสุดท้ายของละครบรอดเวย์เรื่อง West Side Story ในคืนวันศุกร์ของสัปดาห์ก่อน. ในเดือนมกราคม 2012, Naya Rivera  และ กัสติน  แสดงเพลง "สมูทคริมินัล" เป็นคู่ในฤดูกาลที่สามตอน "ไมเคิล" ได้รับความร่วมมือจากนักดนตรีวง 2Cellos. มิวสิกวิดีโอเพลงถ่ายทำโดยมีนักดนตรีและนักแสดงทั้งสองกำลังเล่นเพลงในห้องที่รอบล้อมไปด้วยเก้าอี้ที่ว่างเปล่า. โดยเพลงนี้สามารถติดอันดับที่ 26 ในบิลบอร์ดฮอต 100, อันดับที่ 10 ในบิลบอร์ดดิจิทัลซองส์และอันดับที่ 28 ในบิลบอร์ดแคนาดาฮอต 100 โดยการจัดอันดับชาร์ตประจำสัปดาห์ที่ 18 กุมภาพันธ์ 2012กัสติน เริ่มถ่ายทำ A Mother's Nightmare ภาพยนตร์ต้นฉบับจากช่องอินเทอร์เน็ต Lifetime ในช่วงปลายเดือนพฤษภาคม 2012 กับนักแสดง Annabeth Gish และ Jessica Lowndes และถ่ายทำกันที่ เวสต์ เคโลวนา, รัฐบริติชโคลัมเบีย, ประเทศแคนาดา. 11 กรกฎาคม 2012 มีการประกาศว่า กัสติน ได้รับบทบาทสำคัญในภาพยนตร์อิสระเรื่อง Affluenzaวันที่ 13 กันยายน 2013 มีการประกาศว่า กัสติน เล่นเป็นแบร์รี่ อัลเลนในฤดูกาลที่สองของแอร์โรว์ และเขาควรจะปรากฏในสามตอนสุดท้ายเพื่อปูทางสู่ ตอนนำร่องของเดอะ แฟลช อย่างไรก็ตาม แผนปูทางสู่ตอนนำร่องของเดอะ แฟลชได้ถูกยกเลิก. ตอนนำร่องถูกปล่อยออกมาในการฉายรอบปฐมทัศน์วันที่ 7 ตุลาคม 2014 และมี 4.8 ล้านผู้ชม มากที่สุดสำหรับรอบปฐมทัศน์ของช่องเดอะซีดับเบิลยูในรอบห้าปี. สองสัปดาห์ต่อมาทางช่องได้เพื่มจำนวนตอนเป็นยี่สิบสามตอนในทุกฤดูกาล. 11 มกราคม 2015 เขาเริ่มการแสดงสำหรับฤดูกาลที่สอง. 11 มีนาคม ปี 2016 เริ่มการแสดงสำหรับฤดูกาลที่สาม และกัสติน ยังมีบทบาทในภาพยนตร์ชุดทางโทรทัศน์เรื่องซูเปอร์เกิร์ล ทางช่องซีบีเอส.วันที่ 30 มีนาคม 2016 มีการประกาศว่า กัสติน จะได้ร่วมงานกับ วิลเลียม เอช. เมซี กับภาพยนตร์ที่กำลังจะเกิดขึ้นเรื่อง Krystal.ในเดือนมกราคมปี 2016 กัสติน เริ่มคบหากับ แอนเดรีย ลา โธม่า ทั้งคู่ประกาศข่าวการหมั้นเมื่อวันที่ 29 เมษายน 2017.
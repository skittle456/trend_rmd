รางวัลนาฏราช สาขาทีมนักแสดงยอดเยี่ยม เป็นหนึ่งในรางวัลนาฏราช จัดโดยสมาพันธ์สมาคมวิชาชีพวิทยุกระจายเสียงและวิทยุโทรทัศน์ เพื่อมอบให้แก่ทีมนักแสดงละครที่สามารถรับ - ส่งบทและอารมณ์ทางการแสดงได้ดี นักแสดงทุกคนทำหน้าที่ของตัวเองได้สมบทบาท ทำให้ผู้ชมเข้าใจถึงความสัมพันธ์ของตัวละครได้อย่างดี เกิดความกลมเกลียวกันในละคร ซึ่งถือว่าเป็นทีมนักแสดงที่ดีควรค่าแก่การได้รับรางวัลในปีนั้นๆ โดยคะแนนจะมาจากการลงคะแนนของเหล่าสมาชิกสมาพันธ์การแสดงออกทางสีหน้า ท่าทาง และคำพูดที่เหมาะสมกับบทบาทที่ได้รับการแสดงร่วมกันเป็นทีมอย่างกลมกลืน ช่วยส่งเสริมเรื่องราวการใช้ภาษาอย่างถูกต้อง เหมาะสมปีที่ปรากฏจะเป็นปีที่ละครเรื่องนั้นออกฉาย ไม่ใช่ปีที่จัดงานประกาศผลรางวัลนาฏราช ทีมนักแสดงที่ได้รับรางวัลจะแสดงในรูปแบบตัวหนา มีพื้นหลังสีเหลืองและตามด้วยทีมนักแสดงที่ได้รับการเสนอชื่อเข้าชิง
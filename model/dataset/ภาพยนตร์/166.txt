แคทริน แอนน์ บิเกโลว์  หรือที่รู้จักในชื่อ แคทริน บิเกโลว์ ชาวอเมริกัน ผู้กำกับภาพยนตร์ ผู้อำนวยการสร้าง และนักเขียนบท  ได้รับรางวัลผู้กำกับภาพยนตร์ยอดเยี่ยม สาขา Feature Film จากสมาคมผู้กำกับภาพยนตร์แห่งอเมริกา  ในปี 2009 จากภาพยนตร์เรื่อง หน่วยระห่ำ ปลดล็อกระเบิดโลก  และเป็นผู้กำกับภาพยนตร์หญิงคนแรกที่ได้รับรางวัลผู้กำกับภาพยนตร์ยอดเยี่ยม จากออสการ์  ในปีเดียวกัน แคทรินเป็นสตรีคนแรกที่ได้รับรางวัลผู้กำกับภาพยนตร์ยอดเยี่ยม รางวัลภาพยนตร์ยอดเยี่ยม จากออสการ์ และรางวัลผู้กำกับภาพยนตร์ยอดเยี่ยม จากแบฟตา  โดยสถาบันศิลปะภาพยนตร์และโทรทัศน์บริติช  แคทริน บิเกโลว์ เป็นบุคคลสาธารณะที่มีความโดดเด่นและทรงอิทธิพล ใน "100 บุคคลทรงอิทธิพลของโลก" โดยนิตยสารไทม์ ประจำปี 2010แคทริน บิเกโลว์ เกิดที่เมืองซานคาร์ลอส เทศมณฑลซานมาเทโอ  แคลิฟอร์เนียเป็นลูกคนเดียวของเกอร์ทรูด แคทรีน บิเกโลว์  ครูภาษาอังกฤษและบรรณารักษ์ และโรนัลด์ เอลเลียต บิเกโลว์  ผู้จัดการโรงงานผลิตสี  เกอร์ทรูด แคทรีน แม่ของเธอมีเชื้อสายนอร์เวย์และลิทัวเนีย แคทรินได้เข้าเรียนที่โรงเรียนมัธยมซันนี่ฮิลส์ เมืองฟุลเลอร์ทัน  เธอได้ชื่อว่าเป็นนักเรียนที่มีความมุ่งมั่นทางสร้างสรรค์งานวาดภาพ เธอเข้าเรียนต่อที่สถาบันศิลปะซานฟรานซิสโก ) ในปี 1970 และภายในสองปีก็สำเร็จการศึกษา ได้รับปริญญาศิลปศาสตรบัณฑิต  ในช่วงที่ลงทะเบียนเรียนที่ SFAI เธอยังเข้าศึกษาที่พิพิธภัณฑ์วิทนีย์-ศิลปะอเมริกัน  โปรแกรมการศึกษาอิสระ ในมหานครนิวยอร์ก  ผลงานช่วงเริ่มต้นของแคทรินได้รับประโยชน์จากการฝึกงานกับอาจารย์และสถาปนิก วีโต แอคคอนซี , ประติมากรริชาร์ด เซร์รา  ผู้บุกเบิกโพรเซสอาร์ต, และอาจารย์ลอว์เรนซ์ ไวเนอร์   ในขณะที่แคทรินเป็นศิลปินวาดภาพ ก็ได้พบกับจิตรกรและผู้สร้างภาพยนตร์ชื่อดัง จูเลียน ชนาเบล  ในงานแสดงศิลปกรรมของวีโต แอคคอนซี แคทริน ได้เข้าศึกษาต่อที่มหาวิทยาลัยโคลัมเบีย ในสาขาทางด้านภาพยนตร์ ซึ่งเธอศึกษาทฤษฎีและการวิจารณ์ภาพยนตร์  และสำเร็จการศึกษาปริญญาโท โดยมีอาจารย์ วีโต แอคคอนซี, นักทฤษฎีการวิจารณ์วรรณกรรม Sylvère Lotringer, อาจารย์/นักเขียน/ผู้สร้างภาพยนตร์ Susan Sontag, นักวิจารณ์ภาพยนตร์ Andrew Sarris และศาตราจารย์ Edward W. Said ให้การสนับสนุน  และเธอได้ร่วมงานกับอาจารย์และศิลปิน Lawrence Weiner ซึ่งเป็นหนึ่งในผู้บุกเบิกศิลปะเชิงแนวคิด ในกลุ่มรณรงค์ศิลปะและภาษา   นอกจากนั้นแคทรินยังได้เป็นอาจารย์ที่สถาบันศิลปะแห่งแคลิฟอร์เนีย หรือ CalArts  ในขณะที่ทำงานกับกลุ่มศิลปะและภาษานั้น แคทริน ก็ได้เริ่มทำงานภาพยนตร์สั้นเรื่อง The Set-Up  ซึ่งได้รับการชื่นชมจากอาจารย์และผู้กำกับ Miloš Forman  จากนั้นแคทรินก็สอนในมหาวิทยาลัยโคลัมเบีย และได้ใช้ภาพยนตร์สั้น The Set-Up เป็นส่วนหนึ่งของการสำเร็จการศึกษาปริญญาศิลปศาสตรมหาบัณฑิต  จากมหาวิทยาลัยโคลัมเบีย 1983: Born in Flames  —  สารคดี กำกับโดย Lizzie Borden1988:	Reach  —  มิวสิกวิดิโอ สำหรับวงดนตรี Martini Ranch กำกับโดย เจมส์ แคเมรอน
สถาบันอเมริกาในไต้หวัน  โดยพฤตินัยแล้วทำหน้าที่เป็นสถานทูตของสหรัฐอเมริกาในสาธารณรัฐจีนบนเกาะไต้หวัน สถาบันนี้ได้รับการจัดตั้งขึ้นเนื่องจากว่าทางสหรัฐอเมริกาได้สานความสัมพันธ์ทางการทูตกับสาธารณรัฐประชาชนจีนและยอมรับในนโยบายจีนเดียว ซึ่งทำให้ไม่สามารถจัดตั้งสถานทูตในไต้หวันได้สถาบันนี้จัดตั้งขึ้นในปี พ.ศ. 2522  ตามรัฐบัญญัติความสัมพันธ์กับไต้หวันหลังจากได้ตัดความสัมพันธ์กับไต้หวันในปี พ.ศ. 2521  ถึงแม้ว่าจะจัดตั้งในนามขององค์กรเอกชน แต่ก็ได้รับอนุญาตให้ปฏิบัติภารกิจต่าง ๆ เช่นเดียวกับสถานทูต ซึ่งรวมถึงการออกวีซ่าและหนังสือเดินทาง เจ้าหน้าที่ก็ปฏิบัติหน้าที่ในนามของพนักงานเอกชน แต่ก็คือเจ้าหน้าที่จากกระทรวงการต่างประเทศสหรัฐอเมริกาที่ในทางเทคนิคถือว่าอยู่ระหว่างการลางานที่ยังคงได้รับการนับอายุงานอยู่ ส่วนงบประมาณของสถาบันนั้นได้รับการจัดสรรโดยตรงจากรัฐบาลกลางสหรัฐอเมริกาสำนักงานใหญ่ของสถาบันตั้งอยู่ที่กรุงวอชิงตัน ดี.ซี. โดยมีประธานสถาบันปฏิบัติหน้าที่อยู่ที่นั่น และทางสถาบันก็มีสำนักงานอยู่ในไทเปและสำนักงานสาขาอยู่ที่เกาสง ผู้อำนวยการสถาบันอเมริกาในไต้หวันจะประจำอยู่ที่สำนักงานในไต้หวันและปฏิบัติภารกิจต่าง ๆ ในลักษณะเดียวกับเอกอัครราชทูตส่วนทางไต้หวันก็ได้จัดตั้งสำนักงานเศรษฐกิจและวัฒนธรรมไทเปที่ปฏิบัติหน้าที่ในลักษณะเดียวกันนี้ขึ้นในสหรัฐอเมริกาเช่นกันความสัมพันธ์ระหว่างประเทศของสาธารณรัฐจีนสถานะทางการเมืองของไต้หวันสถาบันอเมริกาในไต้หวัน
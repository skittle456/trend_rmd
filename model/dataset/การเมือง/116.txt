นาราซากิ เรียว  หรือชื่อสกุลหลังสมรสครั้งที่สองว่า นิชิมูระ สึรุ  เป็นที่รู้จักในนาม โอเรียว  เป็นอดีตภริยาของซากาโมโตะ เรียวมะ  ซามูไรและนักการเมืองคนสำคัญช่วงปฏิรูปเมจิ นาราซากิ เรียว เกิดในเกียวโต เป็นธิดาของแพทย์ที่ชื่อ นาราซากิ โชซากุ  กับมารดาชื่อซาดะ  หรือ นัตสึ  มีพี่น้องเป็นชายและหญิงอย่างละสองคนโอเรียว เริ่มทำงานในร้านเทราดายะ  ซึ่งเป็นโรงเตี๊ยมที่อยู่ในเกียวโต ที่ซากาโมโตะ เรียวมะมักจะมาพักเป็นประจำหากมีธุระเรื่องการเมืองที่เกียวโต ทำให้เขาสนิทกับเจ้าของร้าน เพราะเจ้าของร้านเองก็มีอุดมการณ์ทางการเมืองเช่นเดียวกับเรียวมะ อยู่มาวันหนึ่งโอเรียวได้ล่วงรู้เรื่องการมาถึงของมือสังหารขณะที่เธอกำลังอาบน้ำ เมื่อเธอทราบความเช่นนั้นจึงได้วิ่งมาแจ้งข่าวแก่เรียวมะและพันธมิตรที่ร้านเทราดายะ ทั้ง ๆ ที่นางยังเปลือยกาย ทำให้เรียวมะเกิดความประทับใจต่อกันจนนำไปสู่การแต่งงานในที่สุด เธอและเรียวมะได้ท่องเที่ยวบ่อน้ำพุร้อนเพื่อฟื้นฟูอาการบาดเจ็บของสามีรอบ ๆ คาโงชิมะสองต่อสอง ถือเป็นการฮันนีมูนครั้งแรกของญี่ปุ่นเรียวมะเขาได้พาเรียวไปอาศัยที่บ้านของเขาที่แคว้นโทซะก่อนจะเดินทางต่อไปยังเกียวโตเพื่อพูดคุยกับนากาโอกะ ชินตาโร  เรื่องการเมืองโดยเขาได้ไปพักที่ร้านโอมิยะ ซึ่งทั้งเรียวมะและชินตาโรก็ถูกลอบสังหารที่นั่นหลังจากเรียวมะเสียชีวิต เธอได้สมรสใหม่กับพ่อค้าที่ชื่อนิชิมูระ มัตสึเบ  และรับบุตรของน้องสาวมาเลี้ยงเป็นบุตรบุญธรรม ซึ่งต่อมาได้เสียชีวิตในช่วงวัยรุ่น ส่วนเธอในปัจฉิมวัยก็ป่วยด้วยพิษสุราเรื้อรัง เพราะยังรำพึงรำพันถึงสามีคนแรกเป็นนิจ ก่อนจะเสียชีวิตเมื่อวันที่ 15 มกราคม พ.ศ. 2449 เมื่ออายุได้ 64 ปี
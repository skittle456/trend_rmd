ระวังสับสนชื่อซ้ำกัน องค์การบริหารส่วนตำบลหนองปลาหมอองค์การบริหารส่วนตำบลหนองปลาหมอ เป็นองค์กรปกครองส่วนท้องถิ่นแห่งหนึ่งในอำเภอโนนศิลา จังหวัดขอนแก่น มีสภาพพื้นที่โดยทั่วไปเป็นที่ราบสูงสลับกับที่ลุ่มเป็นบางแห่ง ไม่มีแม่น้ำสายใดไหลผ่าน ไม่มีภูเขาในพื้นที่ เหมาะสำหรับการเพาะปลูก เกษตรกรรมองค์การบริหารส่วนตำบลหนองปลาหมอ ตั้งอยู่ทางทิศตะวันตกของอำเภอ มีอาณาเขตติดต่อกับเขตการปกครองข้างเคียงดังต่อไปนี้ทิศเหนือ จรดเขต องค์การบริหารส่วนตำบลเปือยใหญ่ทิศใต้ จรดเขต องค์การบริหารส่วนตำบลหนองแวงนางเบ้า ทิศตะวันออก จรดเขต องค์การบริหารส่วนตำบลโนนแดง, เทศบาลตำบลโนนศิลาทิศตะวันตก จรดเขต องค์การบริหารส่วนตำบลกุดเพียขอม, องค์การบริหารส่วนตำบลบ้านแท่น, องค์การบริหารส่วนตำบลปอแดง ประวัติสภาตำบลหนองปลาหมอ ตำบลหนองปลาหมอ ตั้งขึ้นโดยแยกออกจากตำบลเปือยใหญ่ จัดตั้งขึ้นเป็น สภาตำบลหนองปลาหมอ จนต่อมาเมื่อวันที่ 11 สิงหาคม 2542 กระทรวงมหาดไทยได้ประกาศจัดตั้งเป็น องค์การบริหารส่วนตำบลหนองปลาหมอวันที่ 16 มกราคม 2543 ได้จัดให้มีการเลือกตั้งสมาชิกสภาองค์การบริหารส่วนตำบลหนองปลาหมอ  เป็นครั้งแรก ซึ่งมีสมาชิกสภาองค์การบริหารส่วนตำบลหนองปลาหมอ จำนวน 16 คน โดยนายกองค์การบริหารส่วนตำบลหนองปลาหมอเลือกกันเอง ซึ่งนายกองค์การบริหารส่วนตำบลคนแรกที่มาจากสมาชิกเลือกกันเองก็คือ นายอเนก ศุภกรรม โดยสำนักงานอยู่ในที่ว่าการอำเภอโนนศิลา หมู่ 2 ตำบลโนนศิลา  ต่อมาเมื่อปี พ.ศ. 2546 ได้ย้ายจากสำนักงานที่ตั้งที่ว่าการอำเภอโนนศิลามา อยู่ที่อาคารชั่วคราวของโรงเรียนบ้านหนองปลาหมอศรีสง่า และในเมื่อวันที่ 24 มกราคม 2546 ได้ดำเนินการซื้อที่ดินจากนายดิษฐ์ สินกุล จำนวน 8 ไร่ 123 ตารางวา ด้วยงบประมาณจำนวน 320,000.-บาท และได้จ่ายขาดเงินสะสมสร้างอาคารสำนักงานงบประมาณทั้งสิ้น เป็นเงิน 1,946,499.-บาท โดยสร้างเสร็จสมบูรณ์ในวันที่ 24 กันยายน 2546 และได้ย้ายเข้ามาอยู่อาคารสำนักงานที่ตั้งปัจจุบันในเดือนธันวาคม พ.ศ. 2546  ประวัติสภาตำบลโนนศิลาตำบลโนนศิลา เป็นตำบลที่ก่อตั้งมาก่อนตำบลหนองปลาหมอ โดยรวม 14 หมู่บ้าน ซึ่งได้มีการจัดตั้ง สุขาภิบาลโนนศิลาขึ้น โดยครอบคลุมพื้นที่บางส่วนของตำบลโนนศิลา 5 หมู่บ้าน ส่วนสภาตำบลโนนศิลา ทำหน้าที่ปกครองครอบคลุมพื้นที่ตำบลโนนศิลาเช่นกัน แต่นอกพื้นที่สุขาภิบาลโนนศิลา ซึ่งประกาศจัดตั้ง สภาตำบลโนนศิลา เมื่อวันที่ 5 กรกฎาคม พ.ศ. 2516 ปกครองเรื่อยมาจนมีการแยกพื้นที่ออกไปตั้งเป็นตำบลโนนแดง คงเหลือหมู่บ้านในการปกครองเพียง 7 หมู่บ้าน ทำให้ สภาพฐานะสภาตำบลโนนศิลา เล็กลง จนกระทั่งในวันที่ 6 กันยายน 2547 กระทรวงมหาดไทยได้ประกาศยุบรวมสภาตำบลโนนศิลา โดยมีหมู่บ้านจำนวน 5 หมู่บ้าน ในการปกครองสภาตำบลโนนศิลา รวมเข้ากับองค์การบริหารส่วนตำบลหนองปลาหมอ จึงได้มีการจัดการเลือกตั้งสมาชิกสภาองค์การบริหารส่วนตำบลหนองปลาหมอเพิ่มอีกใน 5 หมู่บ้าน ทำให้สมาชิกสภาองค์การบริหารส่วนตำบลหนองปลาหมอ เพิ่มอีก 10  คน รวมทั้งสิ้น  13  หมู่บ้าน มีสมาชิกสภาองค์การบริหารส่วนตำบล จำนวน 26 คนจนปัจจุบันองค์การบริหารส่วนตำบลหนองปลาหมอ ปกครองพื้นที่ 2 ตำบลในอำเภอโนนศิลา ได้แก่ ตำบลหนองปลาหมอ และ ตำบลโนนศิลา  ได้แก่ 
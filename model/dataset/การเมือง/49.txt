พรรคไทยเข้มแข็ง หรือชื่อย่อ "ทข." เป็นพรรคการเมืองในประเทศไทย จัดตั้งขึ้นเมื่อวันที่ 4 มิถุนายน พ.ศ. 2553  มีนายมนัส พานิช เป็นหัวหน้าพรรค และนายประธาน พรหมอ่อน เป็นเลขาธิการพรรค มีที่ทำการพรรคตั้งอยู่ที่เลขที่ 385 หมู่ 1 ถนนบ้านหน้าควนลัง-บ้านพรุ ตำบลควนลัง อำเภอหาดใหญ่ จังหวัดสงขลาในเดือนกรกฎาคม พ.ศ. 2553 พรรคไทยเข้มแข็ง มีเป็นที่จับตามองของสังคมไทยว่าจะเป็นพรรคการเมืองที่อาจจะถูกจัดตั้งขึ้นเพื่อรองรับสมาชิกสภาผู้แทนราษฎร จากพรรคประชาธิปัตย์ หากถูกตัดสินยุบพรรค แต่แกนนำของพรรคประชาธิปัตย์ และพรรคไทยเข้มแข็งต่างปฏิเสธว่าเรื่องดังกล่าวไม่เป็นความจริงต่อมาเมื่อวันที่ 15 กันยายน พ.ศ. 2554 คณะกรรมการการเลือกตั้ง ได้มีมติเห็นชอบให้นายทะเบียนพรรคการเมืองประกาศให้พรรคไทยเข้มแข็งสิ้นสภาพความเป็นพรรคการเมือง
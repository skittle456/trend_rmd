พรรคสังคมนิยมมาเลเซีย  เป็นพรรคการเมืองที่เน้นสังคมนิยมในมาเลเซีย พรรคนี้ก่อตั้งเมื่อ พ.ศ. 2541 แต่ถูกปฏิเสธการจดทะเบียนเป็นพรรคการเมืองโดยรัฐบาลสหพันธรัฐมาเลเซียโดยให้เหตุผลด้านความมั่นคงของชาติ ก่อนจะได้รับอนุญาตให้จดทะเบียนใน พ.ศ. 2551พรรคการเมืองแนวสังคมนิยมในมาเลเซียคือพรรคสังคมนิยมประชาชนมาเลเซียได้เปลี่ยนเป็นพรรคประชาชนมาเลเซียใน พ.ศ. 2533 ก่อนจะรวมเข้ากับพรรคยุติธรรมแห่งชาติใน พ.ศ. 2546 ต่อมา ใน พ.ศ. 2534 องค์กรที่ทำงานกับประชาชนระดับล่างทั้งคนยากจนในเมืองและชนบทของมาเลเซียได้ร่วมมือเป็นพันธมิตรกัน และมีแนวคิดจะจัดตั้งพรรคการเมืองใน พ.ศ. 2538 จนกระทั่ง 1 พฤษภาคม พ.ศ. 2541 จึงได้ตกลงตั้งพรรคการเมืองใหม่ชื่อพรรคสังคมนิยมมาเลเซียรัฐบาลสหพันธรัฐมาเลเซียปฏิเสธไม่ยอมรับพรรคนี้ โดยกล่าวว่าส่งผลต่อความมั่นคงของชาติ แต่เนื่องจากสิทธิในการจัดตั้งพรรคการเมืองมีระบุในรัฐธรรมนูญ พรรคจึงได้ยื่นคำร้องต่อศาล และเกิดเป็นคดีความนานถึง 10ปี ก่อนจะได้รับอนุญาตให้จดทะเบียนพรรคการเมืองได้เมื่อ 17 มิถุนายน พ.ศ. 2551
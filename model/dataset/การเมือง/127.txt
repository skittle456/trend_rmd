พรรคประชาชนปฏิวัติกัมพูชา  เป็นพรรครัฐบาลและเป็นพรรคการเมืองพรรคเดียวในสมัยสาธารณรัฐประชามานิตกัมพูชา ก่อตั้งเมื่อ 8 มกราคม พ.ศ. 2522 เริ่มปรากฏตัวครั้งแรกเมื่อ พ.ศ. 2524 โดยกล่าวอ้างว่ามีการก่อตั้งพรรคตั้งแต่ พ.ศ. 2494 พรรคนี้มีความสัมพันธ์กับพรรคคอมมิวนิสต์เวียดนามเลขาธิการและประมุขรัฐในสมัยที่พรรคครองอำนาจคือเฮง สำริน แต่ผู้ที่มีอำนาจอยู่เบื้อหลังคือ ฮุน เซน ในช่วงที่มีการประชุมนานาชาติว่าด้วยกัมพูชาในปารีสเมื่อ พ.ศ. 2534 ทางพรรคได้เปลี่ยนชื่อเป็นพรรคประชาชนกัมพูชาและเปลี่ยนแนวคิดทางการเมืองแบบคอมมิวนิสต์มาเป็นการเมืองแบบพหุนิยมแทน ในการเลือกตั้งเมื่อ พ.ศ. 2536 พรรคได้รับเลือกตั้งเป็นอันดับสองและเข้าร่วมในรัฐบาลผสมโดยฮุน เซน ได้เป็นนายกรัฐมนตรีคนที่สอง
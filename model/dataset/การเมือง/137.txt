นักรบนักศึกษาพม่า  เป็นองค์กรที่ต่อต้านการปกครองของกองทัพพม่า องค์กรนี้กลายเป็นองค์กรก่อการร้ายในพ.ศ. 2542 หลังจากที่บุกยึดสถานทูตพม่าในกรุงเทพ หลังการเลือกตั้ง พ.ศ. 2533 ในพม่า นักศึกษาพม่าหัวรุนแรงจำนวนหนึ่งได้หนีออกนอกประเทศไปยังประเทศเพื่อนบ้านรวมทั้งประเทศไทย องค์กรนี้ก่อตั้งในเดือนสิงหาคม พ.ศ. 2542 แนวทางการต่อสู้ขององค์กรนี้ตรงกันข้ามกับการต่อสู้อย่างสันติของแนวร่วมประชาธิปไตยของมวลนักศึกษาพม่า ในวันที่ 1 ตุลาคม พ.ศ. 2542 สมาชิกของกลุ่มนี้ได้บุกเข้าสถานทูตพม่าในประเทศไทยและจับคนในสถานทูตเป็นตัวประกัน 89 คน กลุ่มนี้เรียกร้องการเจรจาอย่างเปิดเผยระหว่างสันนิบาตแห่งชาติเพื่อประชาชาติและรัฐบาลพม่า และจัดตั้งรัฐสภาตามผลการเลือกตั้ง พ.ศ. 2533 ต่อมา กลุ่มนี้ได้ยอมปล่อยตัวประกัน และรัฐบาลไทยจัดเฮลิคอปเตอร์ไปส่งกลุ่มดังกล่าวที่ชายแดนไทย-พม่า
อนงค์ ตงศิริ  อดีตสมาชิกสภาผู้แทนราษฎรจังหวัดสกลนคร 3 สมัยนางอนงค์ ตงศิริ เกิดเมื่อวันที่ 12 กุมภาพันธ์ พ.ศ. 2473 เป็นบุตรของนายอ่อน และ นางสัมมา  โมราราษฎร์ มีพี่น้องร่วมบิดา-มารดา รวม 4 คน สำเร็จการศึกษาระดับมัธยมศึกษา จาก โรงเรียนมัธยมศิริขันธ์ สมรสกับ นายประชา ตงศิริ อดีต ส.ส. มีบุตร-ธิดา รวม 9 คนนางอนงค์ ตงศิริ เสียชีวิตด้วยโรคหัวใจล้มเหลว เมื่อวันที่ 21 กันยายน พ.ศ. 2536 สิริอายุรวม 63 ปีนางอนงค์ ประกอบอาชีพค้าขายพร้อมกับครอบครัว มาตั้งแต่ปี  พ.ศ. 2494 เริ่มต้นจากการวิ่งรถโดยสารและขายอะไหล่พร้อมอู่ซ่อมรถยนต์ ซึ่งกิจการได้ดำเนินเป็นไปอย่างดียิ่ง จนสามารถขยายธุรกิจเพิ่มขึ้นคือ โรงเลื่อยจักร ตัวแทนจำหน่ายรถจักรยานยนต์ยามาฮ่า รถยนต์นิสสัน  และตัวแทนจำหน่ายรถจักรยานยนต์ฮอนด้า ซูซูกิ  ตามลำดับ ตลอดทั้งกิจการอื่น ๆ อีกมากมาย  เช่น รับเหมาก่อสร้างโรงน้ำแข็ง, ปั๊มน้ำมัน เป็นต้นนางอนงค์ เข้าสู่วงการการเมืองด้วยการดำรงตำแหน่งสมาชิกสภาเทศบาลเมืองสกลนคร ใน พ.ศ. 2517 ก่อนที่จะได้รับเลือกตั้งสมาชิกสภาผู้แทนราษฎรครั้งแรก ใน พ.ศ. 2522 สังกัดพรรคประชาธิปัตย์ และได้รับเลือกติดต่อกันจนถึง พ.ศ. 2529 รวม 3 สมัย นางอนงค์ ตงศิริ ได้รับการเลือกตั้งเป็นสมาชิกสภาผู้แทนราษฎรทั้งหมด 3 สมัย คือการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 จังหวัดสกลนคร สังกัดพรรคประชาธิปัตย์การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดสกลนคร สังกัดพรรคประชาธิปัตย์การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดสกลนคร สังกัดพรรคประชาธิปัตย์
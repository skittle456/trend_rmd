การถึงแก่อสัญกรรมของคิม จ็อง-อิล ได้รับการรายงานโดยสถานีโทรทัศน์กลางบนแผ่นดินเกาหลีเหนือ เมื่อวันที่ 19 ธันวาคม ค.ศ. 2011  ผู้รายงานได้รายงานว่าเขาถึงแก่อสัญกรรม ณ วันที่ 17 ธันวาคม เมื่อเวลา 08:30 ด้วยสาเหตุกล้ามเนื้อหัวใจตายเฉียบพลันขณะที่เดินทางโดยรถไฟไปยังนอกเขตเปียงยาง คิม จ็อง-อึน ซึ่งเป็นบุตรชายของเขา ได้รับการประกาศเป็นผู้สืบทอดผ่านการออกอากาศในรายการเดียวกันนี้ เขาเป็นที่รู้จักในฐานะ "ผู้สืบทอดที่ยิ่งใหญ่" รัฐพิธีศพของ คิม จ็อง-อิล กำหนดไว้ในวันที่ 28 ธันวาคม ในกรุงเปียงยาง และจะเป็นช่วงสิ้นสุดเวลาไว้ทุกข์ ส่วนกองทัพเกาหลีใต้ต่างติดตามการแจ้งเตือนทันทีภายหลังจากที่มีการประกาศ และสภาความมั่นคงแห่งชาติได้เปิดการประชุมเป็นการฉุกเฉิน ด้วยความกังวลว่าการจัดการทางการเมืองมีผลต่อความเสถียรของภูมิภาคตามที่สำนักข่าวกลางเกาหลีรายงานว่า คิม จ็อง-อิล ถึงแก่อสัญกรรม ณ วันที่ 18 ธันวาคม ค.ศ. 2011 ภายหลังจากที่มีการได้รับการรักษาทางการแพทย์สำหรับโรคหัวใจและหลอดเลือดสมองมาระยะหนึ่ง ซึ่งระหว่างการเดินทางโดยรถไฟ เขาได้ประสบกับภาวะกล้ามเนื้อหัวใจตายเฉียบพลันและอาการซับซ้อนที่รุนแรงของการช็อคทางหัวใจมีภาพแสดงให้เห็นถึงถนนในเปียงยางมีผู้คนหลายรายถึงกับร่ำไห้อาลัยต่อการถึงแก่อสัญกรรมของคิม จ็อง-อิล ผู้คนต่างมีโอกาสเห็นการรวมตัวเพื่อแสดงความเคารพ, บางคนถึงกับคุกเข่า บ้างก็ร่ำไห้ และบ้างก็ทุบหมัดของตนลงบนพื้นปูนดัชนีตลาดหุ้นเอเชียดิ่งลงทันที ภายหลังจากการประกาศการถึงแก่อสัญกรรมของคิมที่สะท้อนถึงความกังวลเกี่ยวกับเสถียรภาพของภูมิภาค ในการเปิดตลาดการเงินที่ยุโรป ดัชนีหุ้นได้ดิ่งลงไปด้วย แต่ในสหรัฐอเมริกาได้มีการปรับตัวขึ้นภายหลังจากการประกาศการถึงแก่อสัญกรรมของคิม จ็อง-อิล
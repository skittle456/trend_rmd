สภาร่างรัฐธรรมนูญแห่งสาธารณรัฐฟิลิปปินส์  เป็นการประชุมร่วมกันระหว่างสภาคองเกรสแห่งฟิลิปปินส์ ซึ่งประกอบด้วยสภาผู้แทนราษฎรและวุฒิสภา ซึ่งได้เสนอให้มีการแก้ไขรัฐธรรมนูญแห่งฟิลิปปินส์ หลังจากผ่านมติที่ 1109 ของสภาผู้แทนราษฎรฟิลิปปินส์ไปเมื่อวันที่ 2 มิถุนายนก่อนหน้านี้ ซึ่งมีเนื้อหาเปลี่ยนแปลงการปกครองจากระบบประธานาธิบดีมาเป็นระบบรัฐสภา ซึ่งการแก้ไขรัฐธรรมนูญดังกล่าวจะต้องได้รับความเห็นชอบจำนวนสามในสี่ของสมาชิกสภาคองเกรสทั้งหมดการแก้ไขรัฐธรรมนูญ หรือที่เรียกกันว่า Cha-Cha ในฟิลิปปินส์ ซึ่งหมายถึง กระบวนการทางการเมืองและกระบวนการอื่นที่เกี่ยวข้องในการแก้ไขหรือปรับปรุงรัฐธรรมนูญแห่งฟิลิปปินส์ฉบับปี ค.ศ. 1987 โดยสามารถแก้ไขได้ทั้งหมดสามวิธี: โดยการเสนอจากประชาชน โดยสภาร่างรัฐธรรมนูญและการประชุมแก้ไขรัฐธรรมนูญ ซึ่งทั้งสามวิธีนั้นจะนำไปส฿การลงประชามติโดยผู้ปรับปรุงหรือผู้แก้ไขรัฐธรรมนูญ และจะต้องได้รับความเห็นชอบจากเสียงส่วนใหญ่โดยชาวฟิลิปปินส์ จึงจะมีผลบังคับใช้ได้ หลังจากได้รับชัยชนะจากการเลือกตั้งในปี ค.ศ. 2004 อาร์โรโยได้ออกบัญญัติบริหารที่ 453 ซึ่งจัดตั้งคณะกรรมการสภาที่ปรึกษา นำโดย Jose V. Abueva มีหน้าที่ในการเสนอการปรับปรุงแก้ไขที่จำเป็นจากรัฐธรรมนูญแห่งปี ค.ศ. 1987 หลังจากที่ได้มีการประชุมในหลายภาคส่วนของสังคม หนึ่งปีต่อมา คณะกรรมการเสนอปรับปรุงได้มีข้อเสนอ ซึ่งรวมไปถึง: การเปลี่ยนรูปแบบการปกครองไปยังระบบรัฐสภาแบบสภาเดียว การเปิดเสรีทางเศรษฐกิจ การกระจายอำนาจจากรัฐบาลกลางมากขึ้น และการเพิ่มอำนาจให้แก่รัฐบาลท้องถิ่นผ่านทางระบบรัฐสภา-รัฐบาลกลาง ขณะที่การแก้ไขรัฐธรรมนูญและการเปิดเศรษฐกิจฟิลิปปินส์ มักจะได้รับการสนับสนุนจากธุรกิจขนาดเล็กและขนาดกลางในประเทศ อย่างไรก็ตาม แนวคิดดังกล่าวได้รับการคัดค้านจากธุกริจขนาดใหญ่ อย่างเช่น  Makati Business Club
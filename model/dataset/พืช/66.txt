ปอทะเล  เป็นไม้ยืนต้น ใบรูปหัวใจ ขอบใบหยักถี่ ใต้ใบมีขนอ่อน ๆปกคลุม ดอกสีเหลือง บานตอนสาย พอตกเย็นจะกลายเป็นสีแดงแล้วหลุดร่วงไป ผลแห้ง แตก พบปอทะเลในบริเวณรอยต่อระหว่างน้ำจืดกับน้ำเค็ม เปลือกปอทะเลใช้ทำเชือก ใบเป็นยารักษาแผล เนื้อไม้ของปอทะเลมีความถ่วงจำเพาะ 0.6 นำไปใช้ในงานช่างไม้ได้ เช่นทำเรือ  เปลือกไม้และรากใช้ต้มทำยาแก้ไข้  ใบอ่อนกินเป็นผัก ชนพื้นเมืองในฮาวายนำเนื้อไม้ไปสร้างเรือแคนู ประเทศในแถบเอเชียนิยมนำปอทะเลไปทำบอนไซ  ชาวโอรังอัสลีในรัฐเประก์ ประเทศมาเลเซียนำเปลือกทำเป็นผงแห้งใช้รักษาโรคติดต่อทางเพศสัมพันธ์Chrysanthemin  เป็นแอนโทไซยานินชนิดหลักที่พบในดอกของปอทะเล ใบของปอทะเลมีสารต้านอนุมูลอิสระและ มีกิจกรรมต่อต้าน Tyrosinase
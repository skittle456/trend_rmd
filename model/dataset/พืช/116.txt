พืชวงศ์ฝ้ายหรือวงศ์ชบา เป็นวงศ์พืชดอกที่ประกอบไปด้วย 200 สกุล ประมาณ 2,300 ชนิด ที่รู้จักกันดีก็คือกระเจี๊ยบเขียวและโกโก้  สกุลใหญ่ๆในวงศ์ประกอบด้วย สกุลชบา , Sterculia , Dombeya , Pavonia  และ Sida  พืชวงศ์ฝ้ายเป็นไม้ล้มลุก บางชนิดเป็นไม้ยืนต้น  ส่วนอ่อนของพืชมีขนอ่อนปลายหลายแฉก  เปลือกในมีใยเหนียวมียางเมือก ใบเป็นใบเดี่ยว  ติดเรียงแบบสลับ  ตัวใบอาจมีขนนุ่มคลุมขอบใบเป็นจักฟันเลื่อยหรือขอบเรียบ  หรือรูปฝ่ามือ ดอกมีทั้งแบบดอกเดี่ยว  เป็นพวงหรือเป็นช่อดอกแบบช่อกระจะ เกิดที่ปลายยอดหรือซอกกิ่ง  มีวงริ้วประดับรองรับดอก เป็นดอกสมบูรณ์เพศ  ดอกสมมาตร ก้านดอกยาว กลีบรองมี 5 กลีบ  ติดกันเป็นรูปถ้วย  มีปลายแยกเป็น 5 แฉก  กลีบสีเขียว  ขณะดอกตูมชั้นกลีบรองจะหุ้มดอกไว้จนมิด กลีบดอก มี 5 กลีบ  โคนกลีบเชื่อมติดกับหลอดกลุ่มเกสรตัวผู้  กลีบมีสีสด  มักบิด  ชายกลีบมักเป็นลอนย่นและเป็นจัก เกสรตัวผู้มีก้านเชื่อมรวมกันเป็นหลอดหุ้มล้อมก้านเกสรตัวเมีย  โคนของหลอด เชื่อมติดกับโคนของกลีบดอกอับเกสรสีเหลืองรูปไต  ละอองเกสรขนาดใหญ่  กลม หรือ รี  และมีผิวเป็นหนาม  อับเกสรมี  1 ห้อง เกสรตัวเมียอยู่สูงกว่า ภายในห้อง 5 ห้อง  เชื่อมติดกัน ผลเป็นแบบผลแห้งแตกกลางพู, ผลแยกแล้วแตก, ผลมีเนื้อหลายเมล็ด หรือมีปุยขนหุ้มMalvaceae in TopwalksAlverson, William S., Barbara A. Whitlock, Reto Nyffeler, Clemens Bayer and David A. Baum. 1999. Phylogeny of the core Malvales: evidence from  ndhF sequence data. American Journal of Botany 86: 1474-1486.Core Malvales from Tree of LifeMalvaceae: plants of Hawaii  from HEARMalvaceae GalleryMalvaceae in FloraGREIF
ตากะปอ ชื่อวิทยาศาสตร์:  Swertia calcicola เป็นพืชในสกุลหญ้าดอกลาย วงศ์ Gentianaceae เป็นไม้ล้มลุกอายุปีเดียว กิ่งเป็นสี่เหลี่ยม ไม่ค่อยแตกกิ่ง ใบเดี่ยว ออกตรงข้าม ปลายใบแหลม ดอกช่อ มีดอกย่อยจำนวนมาก กลีบดอกสีขาวมีลายสีม่วงตามยาว มีต่อมสีเขียว 2 ต่อมที่โคนกลีบดอก ผลแก่แล้วแตกเป็นสองพู เมล็ดขนาดเล็ก มีจำนวนมาก เป็นไม้ถิ่นเดียวในประเทศไทย พบครั้งแรกโดยหมอคาร์ ชาวไอริช เมื่อ 4 พฤศจิกายน พ.ศ. 2465 ที่ดอยเชียงดาว จังหวัดเชียงใหม่ 
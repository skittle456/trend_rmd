วงศ์ทานตะวัน  จัดเป็นวงศ์ของพืชมีดอกที่มีการกระจายพันธุ์อย่างกว้างขวาง มีสมาชิกมากกว่า 23,000 สปีชีส์ แบ่งย่อยเป็นวงศ์ย่อย 12 วงศ์ย่อยและ 1,620 สกุล ลักษณะเฉพาะของพืชวงศ์นี้คือดอกแบบคอมโพสิท ที่เป็นช่อกระจุก และมีกลีบดอกแผ่อยู่รอบ ๆ แบบดอกทานตะวัน หุ้มด้วยริ้วประดับแบบเกล็ดปลา คำว่า "Asteraceae" มาจาก Aster ซึ่งเป็นสกุลที่เด่นที่สุดของวงศ์นี้ โดยมาจากภาษากรีก ἀστήρ หมายถึงดาว  ชื่อเดิมของวงศ์นี้คือ "Compositae" ซึ่งเป็นการสื่อถึงการที่มีดอกแบบคอมโพสิท พืชในวงศ์นี้มีความสำคัญทางระบบนิเวศและเศรษฐกิจ
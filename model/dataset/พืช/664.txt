บิตลิส  คือเมืองที่ตั้งอยู่ทางตะวันออกของประเทศตุรกี และเป็นเมืองหลวงของจังหวัดบิตลิส ประชากรส่วนใหญ่เป็นชาวเคิร์ด ที่มีจำนวนราว 65,169 คน  จากสถิติของปี ค.ศ. 2000.บิตลิสตั้งอยู่ราว 1,400 เมตรจากระดับน้ำทะเล ราว 15 กิโลเมตรจากฝั่งทะเลสาบวาน ทางฝั่งที่ชันของลุ่มแม่น้ำบิตลิสซึ่งเป็นแควของแม่น้ำไทกริส เศรษฐกิจของบิตลิสขึ้นอยู่กับการเกษตรกรรมที่รวมทั้งผลไม้ ธัญพืช และยาสูบ การอุตสาหกรรมยังมีเป็นจำนวนจำกัด และมักจะเป็นงานหนัง การผลิตผลิตผลที่เกี่ยวกับยาสูบ และการทอผ้าและทอผ้าหยาบ การคมนาคมติดต่อกับศูนย์กลางอื่นทำได้โดยทางบกและทางน้ำโดยใช้ทะเลสาบวาน ภูมิอากาศของบิตลิสเป็นอากาศที่มีฤดูหนาวที่ยาวนานและมีหิมะตกหนัก ฤดูร้อนร้อนจัดและมีความชื้นสูง
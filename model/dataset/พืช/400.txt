ยี่โถ  มีถิ่นกำเนิดแถบทะเลเมดิเตอร์เรเนียน  เช่น  แถบโปรตุเกสไปจนถึง อินเดีย  อิหร่าน โดยสันนิษฐานว่ามีการแพร่เข้ามาในไทยโดยชาวจีน ในปี พ.ศ. 2352-2364 เป็นพืชในวงศ์ Apocynaceae เป็นพืชมีพิษ ยางเมื่อถูกผิวหนังทำให้ระคายเคือง เป็นแผลพุพอง ถ้ารับประทานเมล็ดทำให้เวียนศีรษะ ง่วงนอน ถ่ายเป็นเลือด เป็นพิษต่อหัวใจ ทำให้ชักยี่โถ    เป็นไม้พุ่มสูงประมาณ 20 ฟุต    เปลือกของลำต้นมีสีเทาเรียบ  เมื่อตัดหรือเด็ดจะมีน้ำยางไหลออกมา  ใบ เป็นใบเดี่ยวรูปร่างรี   ปลายและโคนใบแหลม ยาว  ๑๕-๑๗ cm. กว้าง ๑.๗-๒.๐ cm. ขอบใบเรียบไม่มีจัก  หนาแข็ง มีสีเขียวเข้ม   ก้านใบสั้น  ออกตามข้อของลำต้น   ดอกมีสีชมพู  ขาว   ออกตามปลายของยอดลำต้นเป็นกระจุกหรือช่อ   รูปร่างคล้ายกรวยหรือปากแตร เวลาบานกลีบจะมีกลิ่นหอม  ดอกยี่โถสามารถออกดอกได้ทั้งปี  ผลเกิดเมื่อดอกมีการผสมเกสรและร่วงหลุดไป จะเกิดผลเป็นฝัก 2 ฝัก ต่อ 1 ดอกยี่โถ 1 ดอก  เมล็ดลักษณะคล้ายเส้นไหมการปลูกยี่โถ  สามารถปลูกได้ทุกที่เนื่องจากขึ้นได้ในสภาพดินทุกชนิดได้ดี  โดยการเพาะเมล็ด  ตอนกิ่ง  หรือการปักชำกิ่งส่วนที่ใช้เป็นยา : ดอก  ผล  ใบผล  ขับปัสสาวะดอก  แก้อักเสบ  แก้ปวดศีรษะใบ  ใช้เป็นยารักษาโรคหัวใจ นอกจากนี้ยังใช้เป็นยาฆ่าแมลง  และยาเบื่อหนูได้ ยี่โถปรากฏในวรรณกรรมเรื่อง อิเหนา  พระราชนิพนธ์ในรัชกาลที่ 2"ลำดวนดอกดกเต็มต้นรสสุคนธ์ปนมะลิผลิดอกโตยี่เข่งเข็มสารภี ยี่โถดอกส้มโอกลิ่นกล้าน่าดม"รำพันพิลาปสุนทรภู่" เห็นทับทิมริมกุฎีดอกยี่โถ   สะอื้นโอ้อาลัยจิตใจหาย"สรรพสิทธิ์คำฉันท์ : สมเด็จพระมหาสมณเจ้า กรมพระปรมานุชิตชิโนรส“…มะลิวัลย์อัญชันช่อ       ทุกก้านกอสรล่มสรลอน ชงโค ยี่โถ ขจร       รสรื่นรรวยรมย์…” 
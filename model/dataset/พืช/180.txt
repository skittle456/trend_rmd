บราสสิโนสเตอรอยด์  เป็นสารกลุ่มสเตียรอยด์ที่ออกฤทธิ์ต่อการเจริญเติบโตของพืชได้หลากหลาย พบครั้งแรกในละอองเรณูของพืชตระกูลผักกาด  ในปัจจุบันพบสารกลุ่มนี้แล้วมากกว่า 60 ชนิด นอกจากนั้น BR ยังมีโครงสร้างคล้ายฮอร์โมนที่ควบคุมการลอกคราบของแมลง และสามารถออกฤทธิ์เป็นสารต่อต้านการลอกคราบได้ จึงเป็นสารธรรมชาติที่น่าสนใจในการใช้ควบคุมแมลง นอกจากนั้น มีการทดลองใช้ BR ในการเพิ่มผลผลิตของพืชหลายชนิด เช่น ผักกาดหอม ผักกาดหัว พริกหยวก มันฝรั่ง แต่การออกฤทธิ์ในสภาพแปลงปลูกยังไม่แน่นอน BR มีการออกฤทธิ์ที่สัมพันธ์กับออกซินธรรมชาติคือ IAAกระตุ้นการสังเคราะห์เอทิลีนBR ที่ความเข้มข้นต่ำส่งเสริมการยืดตัวของเนื้อเยื่อบริเวณกิ่งก้าน โดยจะไม่แสดงผลถ้าพืชอยู่ในที่มืดBR มีผลยับยั้งการงอกและการพัฒนาของรากอย่างชัดเจนBR มีผลยับยั้งการสื่อสารระหว่างเซลล์ผ่านทางพลาสโมเดสมาตา การสร้างและการพัฒนาของไซเลมและและการเพิ่มความทนทานต่อสภาวะเครียดต่างๆ
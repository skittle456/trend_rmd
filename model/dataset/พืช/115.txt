มะขามป้อม หรือ มะขามป้อมอินเดีย  เป็นต้นไม้ยืนต้นชนิดหนึ่ง อยู่ในวงศ์  Phyllanthaceae เป็นผลไม้ที่มีวิตามินซีสูง และมีคุณค่าทางสมุนไพรด้วย มะขามป้อมเป็นต้นไม้ประจำจังหวัดสระแก้ว มีชื่อพื้นเมืองอื่นอีกคือ  กันโตด   กำทวด   มะขามป้อม   มั่งลู่, สันยาส่า มะขามป้อมจัดเป็นผลไม้ที่มีวิตามินซีสูงที่สุด ในบรรดาผลไม้ทั้งหมด เพราะมะขามป้อมลูกเล็กๆเพียงลูกเดียว ให้วิตามินซีสูงกว่าวิตามินซีสังเคราะห์ถึง 12 เท่า และมากกว่าน้ำส้มคั้นถึง20 เท่าเป็นไม้ยืนต้นขนาดเล็ก-กลาง  สูง 8-12 เมตร  ลำต้นมักคดงอ  เปลือกนอกสีน้ำตาลอบเทา  ผิวเรียบหรือค่อนข้างเรียบ  เปลือกในสีชมพูสด ใบเดี่ยว  มีลักษณะคล้ายใบประกอบคล้ายใบมะขาม  รูปขอบขนานติดเรียงสลับ  กว้าง 0.25-0.5 ซม.ยาว 0.8-12 ซม.  สีเขียวอ่อนเรียงชิดกัน  ใบสั้นมาก  เส้นแขนงใบไม่ชัดเจน  ดอกขนาดเล็กแยกเพศ  แต่อยู่บนกิ่งหรือต้นเดียวกัน  ออกตามง่ามใบ  3-5  ดอกแน่น  ตามปลายกิ่ง  กลีบเลี้ยง  6 กลีบ  ดอกสีขาวหรือขาวนวล ผลทรงกลมมีเนื้อหนา 1.2-2 ซม. ผลอ่อนมีสีเขียวอ่อน  ผลแก่มีเขียวอ่อนค่อนข้างใส  มีเส้นริ้วๆ ตามยาว  สังเกตได้  6 เส้น  เนื้อผลรับประทานได้มีรสฝาดเปรี้ยว  ขมและอมหวาน  เปลือกหุ้มเมล็ดแข็งมี  6 เส้น  เมล็ดมี  6 เมล็ดใช้รับประทานเพื่อบรรเทาหวัด แก้ไอ และละลายเสมหะได้ มีแทนนินซึ่งมีฤทธิ์ในการต้านออกซิเดชัน  ต้านอนุมูลอิสระ  ยับยั้งการสร้างเมลานิน และสามารถยับยั้งการทำงานของเอนไซม์ไทโรซิเนส  ได้ ชาวกะเหรี่ยงใช้ย้อมผ้าให้สีเทา
สนร่ม  เป็นสนที่เป็นไม้พื้นเมืองของญี่ปุ่น เป็นพืชชนิดเดียวในวงศ์ Sciadopityaceae และสกุล Sciadopitys  จัดเป็นฟอสซิลมีชีวิตโดยไม่มีพืชที่มีความสัมพันธ์ใกล้ชิด และพบเป็นฟอสซิลมาตั้งแต่เมื่อ 230 ล้านปีก่อน ชื่อของสกุลมาจาก ภาษากรีก  sciado- หมายถึง "เงา" และ pitys, หมายถึง สน ชื่อสปีชีส์หมายถึง เป็นวงรอบ พืชชนิดนี้ถูกเลือกใช้เป็นตราประจำพระองค์ของเจ้าชายฮิซะฮิโตะแห่งอะกิชิโนะ รัชทายาทอันดับที่สามของญี่ปุ่น สนร่มเป็นพืชไม่ผลัดใบ สูงได้ถึง 15–27 m มีกิ่งสีน้ำตาลมีกิ่งที่เปลี่ยนเป็นสีเขียวยาว  7–12 cm เรียงเป็นวงเรียกคลาโดด  ทำหน้าที่สังเคราะห์ด้วยแสงแทนใบ  โคนยาว 6–11 cm แก่เต็มที่ภายใน 18 เดือน เกล็ดจะเปิดเพื่อปล่อยเมล็ดออกมา สนร่มเป็นไม้ที่นิยมใช้แต่งสวน แต่โตช้า พืชชนิดนี้นำเข้าสู่ทวีปยุโรปครั้งแรกโดย John Gould Veitch ในเดือนกันยายน พ.ศ. 2403 มีข้อโต้เถียงเกี่ยวกับพืชวงศ์นี้ที่พบที่ทะเลบอลติก หลักฐานจากฟอสซิลขนาดเล็กและขนาดใหญ่แสดงความเกี่ยวข้องกับสกุล  Pinus  แต่สารเคมีและโครงสร้างภายในแสดงความใกล้เคียงกับสกุล Agathis หรือ Sciadopitys.
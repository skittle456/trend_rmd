สนทะเล  เป็นพืชท้องถิ่นในบริเวณตั้งแต่พม่าถึงเวียดนาม และออสเตรเลีย  พบในมาดากัสการ์ด้วย แต่ไม่แน่ใจว่าเป็นพืชท้องถิ่นในบริเวณนั้นหรือไม่ มีการนำไปปลูกในสหรัฐและแอฟริกาตะวันตกและเป็นพืชรุกรานในฟลอริดาสนทะเล เป็นพืชมีดอก ส่วนปลายกิ่งเปลี่ยนไปทำหน้าที่สังเคราะห์ด้วยแสงจึงมีสีเขียว ใบจริงติดเป็นวงรอบข้อ ผลขนาดเล็กคล้ายลูกทุเรียน แข็ง แห้งแตก ปล่อยเมล็ดกระจายออกไป เมล็ดมีปีก ปลิวตามลมได้ดี ลำต้นลู่ลมได้ดี ลดแรงต้านจากพายุ  เปลือกลำต้นขรุขระทำให้น้ำฝนไหลผ่านได้ช้า สามารถดูดซับแร่ธาตุจากน้ำฝนได้ดี มีเห็ดอาศัยร่วมกับรากสนช่วยย่อยสลายเศษซากพืชเพื่อให้สนใช้เป็นปุ๋ย เปลือกไม้ใช้ทำสีย้อมผ้าได้สนทะเลแบ่งเป็นสปีชีส์ย่อย 2 ชนิดคือ:Casuarina equisetifolia subsp. equisetifolia. ต้นใหญ่ สูง 35 เมตร  กิ่งก้านมีเส้นผ่านศูนย์กลาง 0.5–0.7 มม.  ไม่มีขน พบในเอเชียตะวันออกเฉียงใต้ ออสเตรเลียเหนือCasuarina equisetifolia subsp. incana  L.A.S.Johnson. ต้นขนาดเล็ก สูง 12 เมตร  กิ่งก้านมีเส้นผ่านศูนย์กลาง 0.7–1 มม. มีขนเป็นปุย พบในออสเตรเลียตะวันออก วานูอาตู
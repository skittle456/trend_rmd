ผักปลาบนาหรือกินกุ้งหลวง  ชื่อวิทยาศาสตร์ Cyanotis axillaria เป็นพืชในวงศ์ Commellinaceae เป็นไม้เลื้อยกึ่งอวบน้ำ แตกรากตามข้อ กาบใบหุ้มลำต้น ดอกออกเป็นกระจุกตามซอกใบ ไม่มีก้านดอก ดอกสีม่วงแกมน้ำเงิน ผลแบบแคปซูล แตกได้ เมล็ดสีน้ำตาล มีรอยเว้าขนาดเล็กและปลายแหลม เป็นวัชพืชขึ้นอยู่ทั่วไปตามที่ชื้นแฉะและทุ่งนา พบตั้งแต่อินเดีย ศรีลังกา จีน และเอเชียตะวันออกเฉียงใต้ เมล็ดมีแป้งประมาณ 60% และโปรตีนประมาณ 15% ใช้รับประทานเป็นอาหารเมื่อขาดแคลน 
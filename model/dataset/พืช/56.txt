กรด 2,4-ไดคลอโรฟีนอกซีแอซีติก  เป็นสารที่ถ้าใช้ในความเข้มข้นต่ำจะกระตุ้นการเจริญเติบโต ถ้าใช้ในความเข้มข้นสูงจะเป็นสารกำจัดวัชพืชใบกว้าง เพราะมีฤทธิ์ของความเป็นออกซินสูงมาก โดยพืชใบเลี้ยงคู่ไวต่อการตอบสนองต่อ 2,4- D มากกว่าพืชใบเลี้ยงเดี่ยว สารบริสุทธิ์อยู่ในรูปผลึกสีขาว ละลายได้ดีในแอลกอฮอล์ ยกเว้นในรูปของเกลือโซเดียมจะละลายในน้ำได้ มีพิษต่อสัตว์เลี้ยงลูกด้วยนมในระดับปานกลาง2,4-D เป็นออกซินสังเคราะห์ สามารถถูกดูดซึมเข้าทางใบ และเคลื่อนย้ายไปยังเนื้อเยื่อเจรืญที่ปลายยอด ทำให้เกิดการเจริญเติบโตที่ควบคุมไม่ได้ ทำให้ใบหงิกงอ และทำให้พืชตายในที่สุด นิยมใช้ในรูปเกลือเอไมด์ และเอสเทอร์ในทางการเกษตร ใช้ 2,4-D ดังนี้การป้องกันการร่วงและการเพิ่มขนาดของผลส้ม การพ่นผลส้มในระยะผลแก่จัดก่อนเปลี่ยนสีด้วย 2,4-D ช่วยป้องกันผลร่วงในส้มเกลี้ยง ส้มตราได้ดี ถ้าใช้ร่วมกับจิบเบอเรลลินจะได้ผลดียิ่งขึ้นการเพิ่มการติดผลของมะเขือยาวหรือมะเขือม่วง การฉีดพ่นช่อดอกมะเขือยาวในระยะที่ดอกบานได้ 2-3 ดอกแล้ว ด้วย 2,4-D ผสมกับยาจับใบ เพิ่มการติดผลได้ใช้เป็นสารกำจัดวัชพืช ซึ่งเป็นสารกำจัดวัชพืชที่ใช้แพร่หลายทั่วโลก โดยเฉพาะอเมริกาเหนือ ทางด้านการเพาะเลี้ยงเนื้อเยื่อพืช 2,4 – D เป็นออกซินที่มีบทบาทสำคัญในการชักนำให้เกิดแคลลัส และการทำงานร่วมกับไซโตไคนินให้เกิดโซมาติกเอ็มบริโอ
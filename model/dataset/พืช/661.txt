แคว้นโกกิมโบ  เป็นแคว้นหนึ่งในสิบห้าแห่งตามการปกครองของประเทศชิลี ตั้งอยู่ตอนกลางค่อนไปทางเหนือของประเทศ ทิศเหนือมีอาณาเขตติดต่อกับแคว้นอาตากามา ทิศใต้ติดต่อกับแคว้นบัลปาราอีโซ ทิศตะวันออกเป็นพื้นที่ภูเขา ส่วนหนึ่งของเทือกเขาแอนดีส ติดต่อกับรัฐซานควนของประเทศอาร์เจนตินา และทิศตะวันตกเป็นที่ราบชายฝั่งติดกับมหาสมุทรแปซิฟิก แคว้นโกกิมโบมีประชากรราว 770,000 คน เมืองหลักของแคว้นคือ ลาเซเรนา เมืองใหญ่แห่งอื่นได้แก่ โกกิมโบ  โอบาเย  และอียาเปล แคว้นโกกิมโบเป็นส่วนที่แคบที่สุดของประเทศชิลี มีลักษณะภูมิประเทศส่วนใหญ่เป็นภูเขา ทอดตัวยาวจากทิศเหนือลงใต้ ส่วนหนึ่งของเทือกเขาแอนดีส ภูเขาในแคว้นนี้ตั้งอยู่ใกล้กับชายฝั่งมหาสมุทรแปซิฟิกมากกว่าแคว้นใด ๆ ของชิลี มีหุบเขาอยู่ทั่วไป พื้นที่ส่วนใหญ่แห้งแล้งคล้ายทะเลทราย มีไม้พุ่มขึ้นอยู่ทั่วไป มีเพียงบางแห่งที่สามารถปลูกพืชสวนได้ เช่น โอบาเย และตอนใต้ของโกกิมโบ ทางตอนเหนือเป็นที่ตั้งของหอสังเกตการณ์ทางดาราศาสตร์หลายแห่ง ที่สำคัญได้แก่ หอดูดาวลาซียา แม่น้ำสายหลักของแคว้นได้แก่ แม่น้ำเอลกี  ตอนเหนือของแคว้น ซึ่งมีอ่างเก็บน้ำหลายแห่ง หล่อเลี้ยงพื้นที่เกษตรกรรมที่เลียบไปตลอดแม่น้ำ ไหลลงมหาสมุทรแปซิฟิกที่เมืองลาเซเรนา และแม่น้ำโชอาปา  หล่อเลี้ยงทางตอนใต้พื้นที่ส่วนใหญ่ของแคว้นมีสภาพอากาศอย่างทะเลทราย ซึ่งมีปริมาณน้ำฝนน้อยเศรษฐกิจหลักของแคว้นประกอบด้วยภาคเกษตรกรรม ซึ่งพื้นที่ตามหุบเขาแม่น้ำไหลผ่านส่วนใหญ่ปลูกพืชทำไวน์และผลไม้ นอกจากนี้ยังมีการประมง การทำเหมืองแร่ ได้แก่ เหมืองทองแดง เหล็ก และทองคำ และการท่องเที่ยว ภูมิภาคนี้ยังเป็นแหล่งท่องเที่ยวชายหาดยอดนิยมแคว้นโกกิมโบแบ่งการปกครองย่อยออกเป็น 3 จังหวัด  แต่ละจังหวัดแยกออกเป็นเขตหรืออำเภอ  รวมทั้งสิ้น 15 อำเภอ แสดงรายชื่อในตารางดังนี้กาบริเอลา มิสตรัล กวีชาวเมืองบีกูญา ผู้ได้รับรางวัลโนเบลสาขาวรรณกรรม
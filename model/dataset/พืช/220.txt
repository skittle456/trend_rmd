มหกรรมพืชสวนโลกเฉลิมพระเกียรติฯ ราชพฤกษ์ 2554  หรือเรียกย่อๆว่า ราชพฤกษ์ 2554 เป็นงานมหกรรมจัดแสดงด้านพืชสวนกลางแจ้ง กำหนดเดิมจัดขึ้นระหว่างวันที่ 9 พฤศจิกายน 2554 – 15 มีนาคม 2555 แต่เนื่องจากสถานการณ์ความไม่พร้อมด้านการก่อสร้างประกอบกับปัญหาอุทกภัยครั้งใหญ่ในภาคกลาง รัฐบาลจึงเลื่อนวันจัดงาน ไปเป็นวันที่ 14 ธันวาคม พ.ศ. 2554 - 14 เมษายน พ.ศ. 2555 แทน รวม 92 วัน โดยสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินพิธีเปิดอย่างเป็นทางการ ในวันที่ 15 มกราคม พ.ศ. 2555 ณ อุทยานหลวงราชพฤกษ์ ตำบลแม่เหียะ อำเภอเมืองเชียงใหม่ จังหวัดเชียงใหม่ บนเนื้อที่ 470 ไร่ ในนามของรัฐบาลไทย โดยกระทรวงเกษตรและสหกรณ์ กรมวิชาการเกษตร และสมาคมพืชสวนแห่งประเทศไทย ภายใต้การสนับสนุนของสมาพันธ์ดอกไม้โลก  และสมาคมพืชสวนระหว่างประเทศ  ละสมาคมพืชสวนระหว่างประเทศ  และการรับรองมาตรฐานมหกรรมระดับโลก ระดับ A2/B1 การจัดงานจาก สมาคมพืชสวนระหว่างประเทศ แนวคิดหลัก  ประจำงานคือ Greenitude: Reducing Global Warming to Save Planet Earth and to Improve the Quality of Life ทัศนคติสีเขียว ร่วมสร้างสรรค์แนวคิดรักษ์โลก ตระหนักถึงการช่วยกันลดสภาวะโลกร้อน เพื่อคุณภาพชีวิตที่ดีขึ้นของมนุษยชาติวัตถุประสงค์ของงาน เพื่อเฉลิมพระเกียรติฯ 3 วโรกาสสำคัญของคนไทย อันได้แก่พระราชพิธีมหามงคลเฉลิมพระชนมพรรษา 7 รอบ 5 ธันวาคม 2554 ในปี พ.ศ. 2554สมเด็จพระนางเจ้าฯ พระบรมราชินีนาถ ในมหามงคลสมัยที่จะทรงเจริญพระชนมพรรษา  80 พรรษา ในปี 2555สมเด็จพระบรมโอรสาธิราชฯ สยามมกุฎราชกุมาร ในโอกาสที่ทรงเจริญพระชนมพรรษา 60 พรรษา ในปี 2555นอกจากนั้นแล้ว ยังเป็นการแสดงศักยภาพให้นานาประเทศได้ทราบถึงความสามารถของคนไทยด้านการเกษตร เผยแพร่ความรู้ และเทคโนโลยีด้านพืชสวนให้แก่ประชาชนในสาขาอาชีพต่างๆ แลกเปลี่ยนความคิดเห็น และบูรณาการด้านพืชสวนระหว่างประเทศ อีกทั้งเพื่อส่งเสริมความร่วมมือด้านเศรษฐกิจ สังคม วัฒนธรรม และการท่องเที่ยว อันเป็นกระตุ้นเศรษฐกิจของประเทศ ตุ๊กตาสัญลักษณ์ของงาน  มีอยู่ 5 ตัวคือ  น้องคูน มีชื่อจริงว่า "ราชพฤกษ์" ซึ่งเป็นต้นไม้ประจำชาติไทย เป็นตุ๊กตาสัญลักษณ์งานมหกรรมพืชสวนโลกในคราวมหกรรมพืชสวนโลกปี 2549 อีกด้วยลมบินดินฉ่ำน้ำใสไออุ่นงานมหกรรมครั้งนี้มีประเทศที่เข้าร่วมจัดสวนนานาชาติในอาคารและนอกอาคารเพิ่มขึ้นจากงานมหกรรมพืชสวนโลกเมื่อปี 2549 3 ประเทศ  รวมเป็น 27 สวน จาก 26 ประเทศ   ได้แก่ บังกลาเทศ เบลเยียม จีน กัมพูชา อิหร่าน ญี่ปุ่น เคนยา ลาว มอริเตเนีย โมร็อกโก เนปาล เนเธอร์แลนด์ แอฟริกาใต้ ซูดาน ตุรกี เวียดนาม สเปน อินโดนีเชีย อินเดีย มาเลเซีย ภูฏาน กาตาร์ ปากีสถาน เกาหลีใต้ และไต้หวัน ทั้งนี้ทางประเทศญี่ปุ่นมีการจัดแสดง 2 สวน คือสวนชาติญี่ปุ่น และสวนคันไซ   
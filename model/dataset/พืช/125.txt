เชียงใหม่เวิลด์ เป็นแผนงานเมกะโปรเจกต์ในสมัยรัฐบาลทักษิณ ชินวัตร เพื่อส่งเสริมจังหวัดเชียงใหม่ซึ่งเป็นบ้านเกิดของทักษิณในฐานะมหานครลำดับสองของประเทศไทยรองจากกรุงเทพมหานคร แม้การรัฐประหารในปี 2549 จะทำให้โครงการภาพรวมสะดุดลง แต่หน่วยงานเจ้าของโครงการก็ยังคงผลักดันโครงการตามแผนงานนี้เรื่อยมาจนสำเร็จเสร็จสิ้นไปทีละโครงการจนถึงปัจจุบันเชียงใหม่เวิลด์สามารถแบ่งโครงการออกเป็นสองกลุ่ม อันได้แก่ กลุ่มแรกเป็นโครงการตามข้อสั่งการพิเศษของนายกรัฐมนตรี อาทิ โครงการสวนสัตว์กลางคืน, มหกรรมพืชสวนโลก, กระเช้าลอยฟ้า เป็นต้น และกลุ่มที่สองเป็นโครงการของกระทรวงทบวงกรมตามปกติ อาทิ ถนนสมโภชเชียงใหม่ 700 ปี, ทางหลวงแผ่นดินหมายเลข 121 เป็นต้น รัฐบาลทักษิณได้กำหนดให้เชียงใหม่เวิลด์เป็นนโยบายเร่งด่วน โครงการกลุ่มแรกที่เกิดขึ้นในยุคทักษิณต่างใช้ระบบ Fast Track ซึ่งสามารถก่อสร้างส่วนที่ออกแบบเสร็จก่อนได้เลย ไม่จำเป็นต้องรอแผนงานโดยรวม ทำให้โครงการเดินหน้าอย่างรวดเร็วมาก จนกลุ่มนักวิชาการออกมาอ้างว่าภาคประชาชนไม่สามารถตรวจสอบได้ทัน และวิจารณ์ว่าโครงการเหล่านี้ขาดการมีส่วนร่วมของประชาชน โครงการไนท์ซาฟารีและมหกรรมพืชสวนโลกใช้เวลาดำเนินการทั้งหมดเพียง 2 ปีก็แล้วเสร็จเชียงใหม่ไนท์ซาฟารี – มูลค่า 1,056 ล้านบาทแล้วเสร็จเมื่อ พ.ศ. 2549มหกรรมพืชสวนโลกเฉลิมพระเกียรติฯ ราชพฤกษ์ 2549 – มูลค่า 2,404 ล้านบาท แล้วเสร็จเมื่อ พ.ศ. 2549ศูนย์สินค้าเกษตรภาคเหนือ – มูลค่า 314 ล้านบาท แล้วเสร็จเมื่อ พ.ศ. 2550เชียงใหม่ ซู อควาเรียม – มูลค่า 600 ล้านบาท แล้วเสร็จเมื่อ พ.ศ. 2551ศูนย์ประชุมและแสดงสินค้านานาชาติ เชียงใหม่ – มูลค่า 3,024 ล้านบาท แล้วเสร็จ พ.ศ. 2556อุทยานวิทยาศาสตร์ภาคเหนือ – มูลค่า 652 ล้านบาท แล้วเสร็จเมื่อ พ.ศ. 2561
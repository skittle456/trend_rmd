บัวอียิปต์  ชื่อวิทยาศาสตร์:  Nymphaea caerulea เป็นพืชในวงศ์ Nymphaeaceae พบกระจายพันธุ์ในแอฟริกาตอนกลางและเหนือ เป็นพืชน้ำลำต้นอยู่ในโคลน ใบลอยบนผิวน้ำ ใบเกือบกลมขอบเรียบ มีจุดสีม่วงด้านล่างของใบ ดอกสีน้ำเงินอ่อน ตรงกลางสีขาว บานเฉพาะตอนเช้า มีสารออกฤทธิ์ที่ทำให้มีอาการคล้ายถูกสะกดจิต ประสาทหลอน แหล่งที่อยู่อาศัยที่เป็นแหล่งกำเนิดอยู่ตามแนวแม่น้ำไนล์และส่วนอื่นๆของแอฟริกาตะวันออก เคยแพร่กระจายเป็นบริเวณกว้างในอดีต รวมถึงไทยและอินเดียบัวสาย เป็นพืชที่มีถิ่นกำเนิดในอียิปต์เช่นกัน พืชและดอกถูกใช้ในศิลปะอียิปต์บ่อยๆ บัวอียิปต๋มีความสำคัญมากกว่าในตำนานของอียิปต์ ใช้เป็นสัญลักษณ์ของพระอาทิตย์ เพราะดอกตูมกลางคืน และบานตอนกลางวัน ในเฮลิโอโพลิสกล่าวว่าสุริยเทพราเกิดขึ้นจากดอกบัว และเชื่อว่าตอนกลางคืนจะกลับลงไปอยู่ในดอกบัวบัวอียิปต์มีอะโพมอร์ฟีนซึ่งเป็นอัลคาลอยด์ที่ส่งผลต่อจิตใจ ซึ่งมีการใช้งานในอาณาจักรมายาและอียิปต์โบราณเป็นพืชผิดกฎหมายในแลตเวียตั้งแต่พฤศจิกายน พ.ศ. 2552 ถือเป็นยาเสพติดประเภทที่ 1เป็นพืชที่ถูกคว่ำบาตรในโปแลนด์ตั้งแต่เดือนมีนาคม พ.ศ. 2552เป็นพืชที่ผิดกฎหมายในรัสเซียตั้งแต่เดือนเมษายน พ.ศ. 2552 เช่นเดียวกับ Salvia divinorum ใบระบาด และอื่นๆ
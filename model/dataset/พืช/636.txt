อะโทรพีน  เป็นสารธรรมชาติชนิด tropane alkaloid สกัดจาก Atropa belladonna, Datura stramonium, Mandragora officinarum และพืชอื่นๆ ในวงศ์มะเขือ เป็น secondary metabolite ของพืชเหล่านี้ และมีประโยชน์เป็นยาที่มีฤทธิ์สำคัญหลายอย่าง สารนี้เป็น competitive antagonist ของ muscarinic acetylcholine receptor ชนิด M1, M2, M3, M4 และ M5 จัดเป็นยาต้านโคลีเนอร์จิก  ชื่อสปีชีส์พืช "belladonna" มาจากที่ใช้ดั้งเดิมของสารนี้ซึ่งใช้ในการแต้มตาให้สตรีมีรูม่านตาโตดูสวยงาม ยานี้เป็นยาหลักในรายการบัญชียาสำคัญขององค์การอนามัยโลกอะโทรพีนแบบฉีดมีบทบาทในการรักษาภาวะหัวใจเต้นช้า โดยยับยั้งการทำงานของเส้นประสาทเวกัสซึ่งเป็นส่วนหนึ่งของระบบประสาทพาราซิมพาเธติกของหัวใจที่มีหน้าที่ลดอัตราการเต้นของหัวใจ ดังนั้นอะโทรพีนจึงมีฤทธิ์ทำให้หัใจเต้นเร็วขึ้น ในแนวทางปฏิบัติเดิมนั้นมีการบรรจุอะโทรพีนเอาไว้ในแนวทางการช่วยกู้ชีพสำหรับผู้ป่วยหัวใจหยุดเต้นชนิดที่ไม่มีคลื่นไฟฟ้าและชนิดที่มีคลื่นไฟฟ้าแต่ไม่มีการเต้นของหัวใจ แต่เมื่อมีการวิเคราะห์ข้อมูลใหม่พบว่าไม่มีหลักฐานสนับสนุนจึงถูกถอดออกจากแนวทางปฏิบัติฉบับปี 2010
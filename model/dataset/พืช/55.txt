ใบกระวาน เป็นเครื่องเทศที่ได้จากพืชหลายชนิด ส่วนใหญ่อยู่ในวงศ์อบเชย  หรือวงศ์ชมพู่  ใบกระวานไม่ใช่ใบจากต้นกระวาน แต่ส่วนใหญ่ได้มาจากพืชที่มีชื่อวิทยาศาสตร์ว่า Laurus nobilis ซึ่งเป็นไม้ยืนต้นขนาดกลาง ใบเป็นใบเดี่ยวรูปหอกถึงรูปไข่ เรียงสลับกัน ดอกออกเป็นช่อที่ปลายกิ่งหรือตามซอกใบ ดอกย่อยมีขนาดเล็กสีเหลือง ผลขนาดเล็กสีดำ ภายในมี 1 เมล็ดใบกระวานที่ใช้เป็นเครื่องเทศ จะเก็บใบเมื่อพืชมีอายุตั้งแต่ 2 ปีขึ้นไป โดยนิยมเก็บในช่วงฤดูใบไม้ร่วง ผึ่งให้แห้งในที่ร่ม ใบกระวานที่มีคุณภาพดีต้องไม่มีก้านใบติดมาด้วย แผ่นใบต้องมีสีเขียวอ่อน ให้กลิ่นเหมือนกระวานใบกระวานมักใช้แต่งกลิ่นในอาหารต่างๆ เช่น แกงมัสมั่น, ข้าวหมกไก่ เป็นต้น ในใบกระวานอุดมไปด้วยวิตามินเอ, วิตามินซีและกรดโฟลิก มีสรรพคุณแก้ปวด, แก้ไข้, แก้ท้องอืด และรักษาโรคทางระบบทางเดินหายใจ เมื่อนำใบกระวานมากลั่นด้วยไอน้ำ จะได้ "น้ำมันใบกระวาน"  ซึ่งมีสารสำคัญคือยูเจนอล นิยมใช้ในงานสุคนธบำบัดและในอุตสาหกรรมน้ำหอม
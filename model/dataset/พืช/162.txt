แบล็กเบอร์รี  มีชื่อในภาษาไทยว่า ไข่กุ้ง, ไข่ปู, บ่าฮู้ เป็นผลไม้ป่าประเภทที่กินได้ เป็นไม้ผลประเภทผลกลุ่ม   จากพุ่มไม้หนาม  ซึ่งเป็นพืชที่อยู่ในสกุลกุหลาบในวงศ์กุหลาบที่มีด้วยกันทั้งหมดเป็นร้อยสปีชีส์เป็นพันธุ์ไม้ที่พบทั่วไปในบริเวณที่มีอากาศอุ่นในซีกโลกเหนือแบล็กเบอร์รีเป็นพืชยืนต้นแต่กิ่งเป็นกิ่งแบบพืชสองปีที่งอกจากลำต้นที่เป็นพืชยืนต้นในปีแรกกิ่งใหม่จะงอกออกมาอย่างรวดเร็วและแข็งแรงจนยาวราว 3 ถึง 6 เมตร ที่เป็นกิ่งที่โค้งและเลื้อยตามพื้นดินหรือพันกันเป็นพุ่ม มีใบใหญ่ที่ประกอบด้วยใบเล็กห้าถึงเจ็ดใบ ในปีแรกกิ่งใหม่จะไม่ออกดอกออกผล ในปีที่สองกิ่งที่งอกจากปีก่อนหน้านั้นก็จะไม่เจริญเติบโตอีกแต่จะเริ่มออกดอกและผล ขณะที่กิ่งใหม่ก็ยังคงงอกเพื่อที่ผลิตผลในปีต่อไป กิ่งทั้งปีแรกและปีที่สองจะมีหนามแหลมแข็ง แต่ก็มีสายพันธุ์ที่ผสมขึ้นที่ไม่มีหนามเพื่อให้เก็บผลง่ายขึ้นแบล็กเบอร์รีป่าหรือแบล็กเบอร์รีที่โตตามธรรมชาติเป็นไม้ที่เจริญเติบโตอย่างรวดเร็วในป่า ตามเนินเขา ตามแนวพุ่มไม้ และตามพุ่มไม้สองข้างทางหรือสองข้างถนน เป็นไม้ที่สามารถเติบโตได้ในสภาพดินที่ไม่ใคร่ดีนักได้ดอกจะออกราวปลายฤดูใบไม้ผลิถึงต้นฤดูร้อน แต่ละดอกก็จะมีเส้นผ่าศูนย์กลางราว 2 ถึง 3 เซนติเมตรมีกลีบสีขาวหรือชมพูอ่อนห้ากลีบ ที่กลายเป็นผลตอนปลายฤดูร้อนราวเดือนสิงหาคม ผลที่สุกจะมีสีดำซึ่งเป็นที่มาของชื่อมีขนาดราวหัวนิ้วก้อย รสก็มีตั้งแต่เปรี้ยวจัดไปจนหวาน ที่เหมาะกับกินสดหรือทำแยมผลไม้แบล็กเบอร์รีมีคุณค่าทางอาหารที่มีประโยชน์ต่อร่างกายสูงที่รวมทั้งเส้นใยอาหาร  วิตามินซี วิตามินเค กรดโฟลิก วิตามินบี และ เกลือแร่, แมงกานีส
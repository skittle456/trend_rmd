เสี้ยวดอกขาว ชื่อวิทยาศาสตร์: Bauhinia variegata  เป็นพืชมีดอกชนิดหนึ่งในวงศ์ถั่ว  เป็นพืชพื้นเมืองในเอเชีย แพร่กระจายในจีนไปจนถึงปากีสถานและอินเดีย ชื่อสามัญอื่นๆ ได้แก่ กล้วยไม้ต้น  ต้นเท้าอูฐ  และ Mountain-ebony Kachnar  หรือ Kanchan ในจังหวัดปัญจาบของปากีสถาน เรียกพืชนี้ว่า Kolaar کلاڑ ซึ่งต่างจากชื่อในภาษาอูรดูเป็นไม้ยืนต้น สูงถึง 10-12 เมตร ใบยาว 10-20 เซนติเมตร และกว้าง กลม เป็นสองซีกแบบใบชงโค ดอกสีชมพูอ่อนหรือสีขาว เส้นผ่านศูนย์กลาง 8-12 เซนติเมตร มี 5 กลีบ ผลยาว มีหลายเมล็ด เป็นพืชที่นิยมใช้ในการจัดสวน และใช้ดึงดูดนกฮัมมิงเบิร์ด เช่น Sapphire-spangled Emerald , Glittering-bellied Emerald  หรือ White-throated Hummingbird  ให้เข้ามาในสวน แต่ในบางบริเวณ อาจกลายเป็นพืชรุกรานได้สารสกัดด้วยอะซีโตนและเมทานอลจากเปลือกไม้ของ Bauhinia variegata ยับยั้งเชื้อแบคทีเรียได้หลายชนิด  ตาอ่อนและรากใช้รักษาโรคเกี่ยวกับการย่อยอาหาร ใช้รักษาโรคหืดและฝี ใช้เป็นยาบำรุงธาตุ รักษาโรคผิวหนัง ในอินเดีย มีฤทธิ์ยับยั้งการอักเสบ มีฤทธิ์ยับยั้งเซลล์มะเร็ง ป้องกันการเกิดมะเร็งตับในหนูทดลอง
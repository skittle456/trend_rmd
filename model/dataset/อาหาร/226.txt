บริษัท น้ำมันพืชไทย จำกัด   บริษัทดำเนินกิจการเป็นผู้ประกอบการอุตสาหกรรมการเกษตร สินค้าหลักที่บริษัทผลิตได้แก่ น้ำมันถั่วเหลือง น้ำมันทานตะวัน กากทานตะวัน กากถั่วเหลืองเพื่อใช้เป็นวัตถุดิบหลักในการผลิตอาหารสัตว์ วัตถุดิบเพื่อใช้ผสมอาหารเพื่อเลี้ยงลูกสุกรและไก่ เป็นต้น   บริษัทน้ำมันพืชไทย จำกัด  ได้จัดตั้งขึ้นเมื่อวันที่ 28 มีนาคม 2528 โดยเริ่มแรกบริษัทตั้งโรงงานสกัดและกลั่นน้ำมันถั่วเหลืองด้วยกำลังการผลิต 400 ตันเมล็ดถั่วเหลืองต่อวัน ต่อมาในปี 2533 บริษัทได้เข้าไปซื้อทรัพย์สินของบริษัทโรงกลั่นน้ำมันนครไชยศรี จำกัด และได้ทำการขยายกำลังการผลิตเพิ่มจนเป็น 800 ตันเมล็ดถั่วเหลืองต่อวัน และในวันที่ 12 พฤศจิกายน 2533 ได้จดทะเบียนเข้าเป็นบริษัทจดทะเบียนในตลาดหลักทรัพย์แห่งประเทศไทยในปี 2535 บริษัทได้ลงทุนในบริษัทน้ำมันบริโภคไทย จำกัด ในสัดส่วน 14% ปี 2536 ลงทุนในบริษัท พรอดดิจิ จำกัด ในสัดส่วน 43% ปี 2537 ลงทุนในบริษัทไทย เวทเจ็ดเทเบิล ออยล์ อินเตอร์เนชั่นแนล จำกัด ในสัดส่วน 65% ปี 2540 บริษัทขยายกำลังการผลิตเป็น 1,500 ตันต่อวัน ปี 2543 บริษัทได้ขยายกำลังการผลิตเพิ่มเป็น 2,000 ตันเมล็ดถั่วเหลือง/วัน ต่อมาในปี 2544 บริษัทได้ขยายกำลังการผลิตเป็น 3,500 ตัน เมล็ดถั่วเหลือง/วัน และในปี 2554 บริษัทได้ขายเงินลงทุนใน บริษัทไทย เว็ดเจ็ดเทเบิ้ลออยล์ อินเตอร์เนชั่นแนล จำกัด ออกไป และขยายกำลังการผลิตเพิ่มขึ้น 6,000 ตันเมล็ดถั่วเหลือง/วัน บริษัทผลิตสินค้าหลัก 8 ชนิด ดังนี้1.	น้ำมันถั่วเหลืองตรา “องุ่น” เป็นน้ำมันพืชที่ผลิตจากถั่วเหลือง 100% ใช้สำหรับปรุงอาหารในครัวเรือน  และยังเป็นวัตถุดิบหลักที่สำคัญของอุตสาหกรรมผลิตอาหารสำเร็จรูปต่างๆ เช่น อุตสาหกรรมผลิตปลากระป๋อง อุตสาหกรรมผลิตน้ำพริกเผา2.	กากถั่วเหลือง เป็นวัตถุดิบหลักที่ต้องใช้เพื่อผลิตอาหารสัตว์  กากถั่วเหลืองของบริษัทจำหน่ายภายใต้ชื่อ “ทีวีโอ ไฮโปรมีล”3.	ดีฮัล ซอยมีล เป็นเนื้อถั่วเหลืองกะเทาะผิวออกสำหรับทำเป็นอาหารสัตว์ ให้โปรตีนและคุณค่าอาหารที่สูงขึ้น ใช้สำหรับสัตว์ที่ต้องการอาหารคุณภาพสูงเพื่อการเติบโตและให้ผลผลิตที่สูงขึ้น บริษัทได้ผลิตภายใต้ชื่อ “ทีวีโอ ดีฮัล ซอยมีล”4.	ฟูลแฟตซอย เป็นวัตถุดิบใช้ผสมอาหารเพื่อเลี้ยงลูกสุกรและไก่ บริษัทผลิตภายใต้ชื่อ “ทีวีโอ ฟูลแฟตซอย”5.	ดีฮัล ฟูลแฟตซอย ถั่วเหลืองอบไขมันเต็มชนิดกะเทาะผิว เป็นผลิตภัณฑ์ที่ได้จากการนำเมล็ดถั่วเหลืองไขมันเต็มคุณภาพสูงมารฐานอาหารคน มากะเทาะผิวออก แล้วนำไปผ่านกระบวนการผลิตที่มีมาตรฐานสูง  ทำให้ได้รับความร้อนในปริมาณที่สุกพอดี เพื่อกำจัดสารขัดขวางโภชนะในเมล็ดถั่วเหลืองให้มากที่สุด เป็นอาหารสัตว์สำหรับเลี้ยงสัตว์วัยอ่อน เช่น ลูกสุกรระยะดูดนมและอนุบาล ไก่เนื้อ ไก่ไข่ เป็ด และสัตว์น้ำ เช่น กุ้ง ปลา รวมถึงสัตว์ที่ต้องการพลังงานสูงมากๆ เช่น แม่สุกรระยะเลี้ยงลูก บริษัทผลิตภายใต้ชื่อ “ทีวีโอ ดีฮัล ฟูลแฟตซอย”6.	เลซิติน เป็นสารสำคัญในอาหารกุ้ง ใช้เป็นส่วนผสมในการผลิตอาหารกุ้ง ไก่ และหมู7.	น้ำมันทานตะวัน8.	กากทานตะวัน เป็นวัตถุดิบอาหารสัตว์ที่ให้โปรตีนและคุณค่าอาหารอื่นๆ ทำให้สัตว์มีสุขภาพแข็งแรง ทั้งยังมีไฟเบอร์ซึ่งช่วยในเรื่องระบบขับถ่าย สามารถใช้แทนกากถั่วเหลืองในสูตรอาหารสัตว์ได้บางส่วนเพื่อลดต้นทุนค่าอาหาร บริษัทย่อยบริษัท พรอดดิจิ จำกัด TVO ถือหุ้น 43% บริษัทดำเนินธุรกิจผลิตและจำหน่ายขวดพลาสติก PET เพื่อใช้สำหรับบรรจุอาหารและเครื่องดื่ม รวมถึงน้ำมันพืชของบริษัทโดยจำหน่ายให้กับทั้งบริษัท และลูกค้าภายนอก บริษัท น้ำมันบริโภคไทย จำกัด TVO ถือหุ้น 14% บริษัทเป็นผู้ผลิตน้ำมันรำข้าวและรำสกัดน้ำมันคุณภาพสูง ตรา “คิง” พร้อมทั้งจำหน่ายและส่งออกไปยังต่างประเทศ  โครงสร้างรายได้ ข้อมูล ณ วันที่ 15 มีนาคม 2556 
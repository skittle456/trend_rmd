โกปี๊เตี่ยม หรือ กอปี๊เตี่ยม  เป็นร้านกาแฟแบบดั้งเดิมที่พบได้ในภูมิภาคเอเชียตะวันออกเฉียงใต้ เช่น ไทย, มาเลเซีย, สิงคโปร์, อินโดนีเซีย เป็นสถานที่ขายขายอาหาร โดยเน้นที่อาหารเช้าและเครื่องดื่มจำพวกชาและกาแฟ โดยคำว่า โกปี๊ หรือ กอปี๊  เป็นภาษามลายู/ฮกเกี้ยน ที่หมายถึง "กาแฟ" และ เตี่ยม เป็นภาษาฮากกาและแต้จิ๋ว หมายถึง "ร้านค้า" หรือ "โรงเตี๊ยม" เฉพาะในสิงคโปร์ที่เดียว มีโกปี๊เตี่ยมตามสถานที่ต่าง ๆ ครอบคลุมทั้งสถานที่อยู่อาศัย, แหล่งอุตสาหกรรม และธุรกิจภายในประเทศ มากถึง 2,000 แห่ง สำหรับในส่วนประเทศไทย โกปี๊เตี่ยมสามารถพบได้ในสถานที่ทั่วไป แต่ที่มีชื่อเสียงและขึ้นชื่อ คือ ในท้องถิ่นภาคใต้โดยรายการอาหาร มักประกอบไปด้วยอาหารแบบเรียบง่าย หลากหลายชนิด เช่น ไข่ลวก, ขนมปังปิ้ง, สังขยา, ชาหรือกาแฟผสม และไมโลในส่วนของโต๊ะขายกาแฟและเครื่องดื่มทั่วไปมักขายโดยเจ้าของร้าน และอาจรวมไปถึงน้ำอัดลมและเครื่องดื่มอื่น ๆ รวมถึงอาหารเช้า เช่น ขนมปังปิ้งทาหน้าต่าง ๆ, อาหารว่าง หรือแม้แต่ร้านให้เช่าโดยเจ้าของร้านค้าอิสระที่จัดเตรียมอาหารหลากหลายซึ่งมักจะมีอาหารแบบดั้งเดิมจากหลายชาติพันธุ์เพื่อให้ผู้คนจากภูมิหลังที่แตกต่างกันและมีพฤติกรรมการรับประทานอาหารที่แตกต่างกันสามารถรับประทานอาหารในสถานที่เดียวกันและแม้กระทั่งรายการอาหารที่ปรากฏบนป้ายรายการภายในร้านนอกจากนี้แล้ว โกปี๊เตี่ยม ยังเป็นชื่อของห่วงโซ่ธุรกิจอาหารในสิงคโปร์ และเป็นชื่อของร้านกาแฟและร้านอาหารในจังหวัดภูเก็ต ในภาคใต้ของไทยอีกด้วย ในชื่อ "โกปี้เตี่ยม"โอเลี้ยงโอยัวะหน่อเค่าชาจีนชาเย็นชามะนาวไมโลขนมปังปิ้งขนมปังสังขยากายาโทสต์ขนมปังชุบไข่อาหารเช้าแบบอเมริกันคำว่า สภากาแฟ เป็นวลีที่ใช้ในในเชิงความหมายที่เป็นที่รู้กันทั่วไปในกลุ่มคนงานหรือผู้สูงอายุจะดื่มกาแฟและแลกเปลี่ยนข่าวสารหรือข้อคิดเห็นต่าง ๆ ในเรื่องต่าง ๆ เช่น เรื่องการเมืองระดับชาติ, การเมืองระดับท้องถิ่น, ละครโทรทัศน์, กีฬาและอาหาร หรือเรื่องราวในชีวิตประจำวันทั่ว ๆ ไป 
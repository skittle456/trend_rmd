นาซีเกอบูลี  เป็นข้าวนึ่งรสเผ็ดแบบอินโดนีเซีย ปรุงด้วยแกงแพะ นมและเนยฆี เป็นที่นิยมในชุมชนชาวอาหรับในอินโดนีเซียและชาวเบอตาวีในจาการ์ตา อาหารชนิดนี้ได้รับอิทธิพลจากวัฒนธรรมอาหรับ และมีจุดกำเนิดจากอาหารตะวันออกกลางโดยเฉพาะอาหารเยเมนที่เรียกมันดี และอาหารอินเดียที่เรียกข้าวหมก ในขณะที่มีผู้ศึกษาว่าอาหารนี้มีต้นกำเนิดจากกาบุลีปะเลา ซึ่งเป็นอาหารอัฟกันจากคาบูล คล้ายกับบิรยานีในเอเชียใต้ในวัฒนธรรมเบอตาวี นาซีเกอบูลีนิยมรับประทานในงานเทศกาลทางศาสนาอิสลาม เชน ฮารีรายอ หรืองานเมาลิดนบี เป็นที่นิยมในเมืองที่มีชนเชื้อสายอาหรับอยู่มาก เช่น จาการ์ตา ซูราบายา ซูราการ์ตา และเกรอซิก์นาซีเกอบูลีปรุงโดยการหุงข้าวในแกงแพะใส่นมหรือกะทิ แกงแพะนี้ปรุงด้วยเครื่องเทศและเนยฆี เครื่องเทศประกอบด้วยกระเทียม หัวหอม ขิง พริกไทยดำ กานพลู ผักชี อบเชย ลูกจันทน์เทศ และฆี แกงแพะจะปรุงกับข้าวที่หุงสุกเป็นตากบในนมจนกระทั่งสุกทั่ว กินกับอาซีนัน หรือตับผัดกับซัมบัล หรือซุปแพะ
มีบันดุงมัวร์  หรือ มีบันดุง เป็นอาหารพื้นบ้านที่ทำจากบะหมี่ในมัวร์ รัฐยะโฮร์ มาเลเซีย คำว่าบันดุงนี้เป็นภาษามลายูหมายถึงการผสมเข้าด้วยกัน เครื่องปรุงแต่เดิมประกอบด้วยเส้นบะหมี่และไข่ กินกับซุปที่ทำจากส่วนผสมของพริก หัวหอม เครื่องเทศ กะปิ และกุ้งแห้ง ต่อมาได้ปรับปรุงโดยการเพิ่มเครื่องปรุง เช่น กุ้ง เนื้อวัว ลูกชิ้นปลา และผัก แม้ในขณะนี้มีบันดุงจะแพร่หลายไปทั่วประเทศ แต่ที่มัวร์ถือว่ามีคุณภาพดีที่สุด คำว่าบันดุงในที่นี่ไม่มีส่วนเกี่ยวข้องกับบันดุงที่เป็นชื่อเมืองในอินโดนีเซีย
หมึกสาว! ลุยหลุดโลก  เป็นการ์ตูนญี่ปุ่นแนวตลก แต่งเรื่องและวาดภาพโดย มาซาฮิโระ อันเบะ มีเนื้อหาเกี่ยวกับทูตปลาหมึกสาว ที่ทนกับพฤติกรรมการทำลายท้องทะเลของมวลมุนษย์ไม่ได้ และบุกขึ้นมาบนผืนพิภพ เพื่อเตรียมรุกรานและยึดครอง แต่ดันไปทำผนังร้านอาหารริมหาด "เรือนทะเล เลมอน" พัง จนต้องทำงานพิเศษในร้านชดใช้ปัจจุบันตีพิมพ์ลงในนิตยสาร โชเน็งแชมเปียน ในญี่ปุ่นโดยสำนักพิมพ์อะกิตะ ในไทยได้ลิขสิทธิ์การตีพิมพ์โดยสำนักพิมพ์วิบูลย์กิจ และภาพยนตร์อนิเมะผลิตโดย Diomedea ได้เริ่มออกอากาศวันที่ 4 ตุลาคม 2553"สาวน้อยปลาหมึก" ทูตแห่งท้องทะเล เหลืออดกับการกระทำของมนุษย์ที่เลวร้ายเหลือเกินไม่ไหวอีกแล้ว พวกมนุษย์ทำให้ทะเลต้องสกปรก สาวน้อยปลาหมึก จึงได้ขึ้นมายังบนบก เพื่อเตรียมจะรุกรานและขึ้นปกครองเผ่าพันธ์มนุษยชาติ เมื่อมาถึงผืนพิภพสำเร็จ เธอเล็งเห็นว่า สิ่งก่อสร้าง "เรือนทะเล เลมอน" มีความเหมาะสมที่จะใช้ก่อตั้งเป็นฐานทัพ จึงได้บุกเข้าไป เข้าหา "ไอซาวะ เอโกะ" หนึ่งในผู้ดูแลและเจ้าของร้านแห่งนี้ แต่เพราะยุงร้ายมันมาบินรอบตัวสาวน้อยปลาหมึกจนรำคาญ เธอจึงใช้ "หนวดสัมผัส" จู่โจมมันอย่างรุนแรง ผลก็คือ ผนังส่วนหนึ่งของ "เรือนทะเล เลมอน" ถูกทำลาย สาวน้อยปลาหมึกผู้โชคร้าย จึงต้องทำงานชดใช้ค่าซ่อมแซม... แล้วจะรุกรานเหล่ามนุษย์สำเร็จไหมนะ?สาวน้อยปลาหมึก ให้เสียงโดย: ฮิซาโกะ คาเนะโมโตะ , วิภาดา จตุยศพร ทูตแห่งท้องทะเล ผู้รุกรานมนุษยชาติ ที่หวังจะยึดครองโลก เพราะมนุษย์นั้นทำลายธรรมชาติและทำทะเลสกปรก แต่เพราะเธอไปทำผนังของ "เรือนทะเล เลมอน" เสียหาย ทำให้ต้องทำงานพิเศษชดใช้  และได้รับรู้ถึงข้อดีของมนุษย์ที่เธอไม่เคยรู้ ของโปรดของเธอคือกุ้ง เธอมีหนวดสัมผัสซึ่งเหมือนกับผมของเธอเป็นอาวุธที่แข็งแกร่งเสียยิ่งกว่ามือและเท้าไอซาว่า เอย์โกะ ให้เสียงโดย: อายุมิ ฟูจิมูระ , อรุณี นันทิวาส ลูกสาวคนรองแห่งตระกูลไอซาว่า ผู้จัดการและพนักงานร้านอาหารริมทะเล "เรือนทะเล เลมอน" เป็นสาวห้าวเหมือนทอมบอย แต่ก็มีด้านแอบหญิงกับเขาเหมือนกัน ในตอนแรกเธอก็กังวลกับสาวน้อยปลาหมึก แต่เธอก็สามารถกำราบสาวน้อยปลาหมึกอยู่หมัด และคอยสอนเรื่องราวๆต่างๆให้ไอซาว่า จิซึรุ ให้เสียงโดย: ริเอะ ทานากะ , ศรีอาภา เรือนนาค ลูกสาวคนโตแห่งตระกูลไอซาว่า ผู้จัดการร่วมและแม่ครัวแห่งร้านอาหารริมทะเล "เรือนทะเล เลมอน" เป็นสาวเรียบร้อยและใจดี และดูป้ำๆเป๋อๆ แต่อันที่จริงมีฝีมือฉกาจมาก จนดูเหมือนนักฆ่า เมื่อเธอลืมตา จะเป็นการแสดงออกว่า เธอเอาจริง และมันจะเป็นอะไรที่น่ากลัวเอามากๆสำหรับมังงะแต่งเรื่องและวาดภาพโดย มาซาฮิโระ อันเบะ เริ่มตีพิมพ์ลงในนิตยสาร Weekly Shōnen Champion ตั้งแต่ กรกฎาคม พ.ศ. 2550 จนถึงปัจจุบันอนิเมะสร้างโดย Diomedea โดยออกอากาศทางช่อง TV Tokyo ระหว่างวันที่ 4 ตุลาคม ถึง 27 ธันวาคม พ.ศ. 2553 มีจำนวน 12 ตอน โดยในแผ่น DVD และ Blu-ray ที่ 5 และ 6 ซึ่งวางจำหน่ายเมื่อวันที่ 20 เมษายน พ.ศ. 2554 และ 18 พฤษภาคม พ.ศ. 2554 ได้แถมตอนพิเศษชื่อ "Mini-Ika Musume" ด้วย Media Blasters ได้ลิขสิทธิ์ในการวางจำหน่ายในอเมริกาเหนือโดยใช้ชื่อว่า Squid Girl และได้วางจำหน่าย 6 ตอนแรกไปเมื่อวันที่ 26 กันยายน พ.ศ. 2554 สำหรับซีซันสองใช้ชื่อว่า Shinryaku!? Ika Musume  เริ่มออกอากาศเมื่อวันที่ 26 กันยายน พ.ศ. 2554 โดยทั้งสองซีซันสามารถดูผ่านทางเว็บ Crunchyroll ได้ในอนิเมะซีซันหนึ่งนั้นใช้เพลงเปิดคือเพลง "ชินยาคุ โนะ สึสึเมะ☆"  ขับร้องโดย ULTRA-PRISM กับ ฮิซาโกะ คาเนะโมโตะ วางจำหน่ายซิงเกิลเมื่อวันที่ 27 ตุลาคม พ.ศ. 2553 และปิดคือเพลง "เม็ตทาเมริซึม"  ขับร้องโดย คานาเอะ อิโต้ วางจำหน่ายซิงเกิลเมื่อวันที่ 26 พฤศจิกายน พ.ศ. 2553 สำหรับเพลงประจำตัวละคร ได้แก่ เพลง "อิคะ ไอสึ เทเบะ นา อิกะ?" , ขับร้องโดย คาเนะโมโตะ, วางจำหน่ายเมื่อวันที่ 6 กรกฎาคม พ.ศ. 2554 พร้อมกับดีวีดีในอนิเมะซีซันสองนั้นใช้เพลงเปิดคือเพลง "High Powered" ขับร้องโดย สเฟียร์, และเพลงปิดคือเพลง "คิมิ โอะ ชิรุโคโตะ"  ขับร้องโดย คาเนะโมโตะเกมตกปลา Shinryaku! Ika Musume วางจำหน่ายโดย Movic สำหรับ iOS เมื่อวันที่ 17 มิถุนายน พ.ศ. 2554
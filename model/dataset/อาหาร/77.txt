อาหารจานด่วน หรือ ฟาสต์ฟูด  เป็นคำจำกัดความของอาหารที่สามารถเตรียมและปรุงได้อย่างรวดเร็วมาก เนื่องจากมีการอาหารที่ผ่านกระบวนการปรุงแปรรูปอาหารแล้วแช่แข็ง เพียงแค่ให้ความร้อนนำมา ทอด นึ่ง ในระยะเวลาที่สั้น ขณะที่อาหารมื้อใดๆ ก็ตามที่ใช้เวลาในการเตรียมและปรุงสั้นก็อาจจัดว่าเป็นอาหารจานด่วน   มีขั้นตอนที่ไม่ยุ่งยากมากนัก โดยมีวัฒนธรรมจากอเมริกาที่มีผู้ประกอบการจากบริษัทต่าง ๆ เช่น แมคโดนัลด์ เคเอฟซี และเบอร์เกอร์คิง ที่มีการขาย อาหารจานด่วนมากที่สุด อาหารจานด่วนสามารถรับประทานได้ในร้านหรือทานเองที่ไหนก็ได้ มีราคาต่ำ และมีความนิยมสูงเพราะสะดวกสบาย แต่ ปริมาณสารอาหารที่ได้รับ ส่วนใหญ่เป็น คาร์โบไฮเดรตและไขมัน เนื่องจากอาหารที่ทำส่วนใหญ่ ทำมาจาก แป้งและเนื้อ รวมไปถึงน้ำมัน มีวิตามินแร่ธาตุที่สามารถนำไปใช้ในชีวิตประจำวันได้ต่ำ เพราะมีส่วนประกอบของพืชที่น้อย มีหลายสาขาและมีเกือบทั่วโลก  มีปริมาณแคลอรี่ที่สูง
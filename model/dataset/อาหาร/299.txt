อูรัป  หรือ อูรัป-อูรัป  หรือยำมะพร้าว เป็นยำผักสุกตามฤดูกาลและใส่มะพร้าวแห้ง  เป็นอาหารอินโดนีเซียที่พบได้ทั่วไป โดยเฉพาะในอาหารชวา สามารถกินเดี่ยว ๆ ในรูปของอาหารมังสวิรัติได้ หรือเป็นเครื่องเคียงของอาหารจานเนื้อ เช่นในอาหารชวาใช้กินกับตุมเปิง  หรือนาซีกูนิง ผักที่นิยมใช้ในการทำอูรัปได้แก่ ผักโขมลวก ผักบุ้งลวก ใบอ่อนมันสำปะหลังลวก ใบมะละกอลวก ถั่วฝักยาว และกะหล่ำปลี ใส่มะพร้าวแห้ง เครื่องปรุงอื่น ๆ มีหัวหอม กระเทียม พริกแดง พริกไทย น้ำมะขามเปียก เกลือ น้ำตาลปี๊บ
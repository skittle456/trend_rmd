ข้าวมันไก่  เป็นอาหารคาวของไทยและจีน คาดว่าอาหารชนิดนี้ได้รับการเผยแพร่มาจากชาวจีน หรือไหหลำหรือไห่หนาน) มีให้รับประทานกันทั่วทุกภาคในประเทศไทย และนิยมกันมากในหมู่ชาวไทยเชื้อสายจีน นอกจากนี้ยังนิยมรับประทานกันมากในมาเลเซียและสิงคโปร์อีกด้วย และยังติดอันดับเป็นหนึ่งใน 15 เมนูอาหารต่างชาติที่ชาวญี่ปุ่นชื่นชอบอีกด้วย ร่วมกับอาหารไทยอีกหนึ่งอย่าง คือ ข้าวผัดกะเพราร้านข้าวมันไก่พบได้ทั่วไปตามแหล่งชุมชน โดยมักจะมีตู้ใสแขวนไก่ต้มทั้งตัวอยู่หน้าร้านเป็นจุดสังเกต บางร้านนำข้าวมันไก่มาประยุกต์โดยใช้ไก่ย่างหรือไก่ทอดเพื่อเพิ่มความหลากหลายแม้ว่าข้าวมันไก่จะเป็นอาหารจานด่วนที่เป็นที่นิยมมาก กินง่าย และมีน้ำจิ้มอร่อย  แต่ก็เป็นอาหารที่ไม่ควรทานบ่อยๆ  เนื่องจากไขมันไก่ที่คลุกเคล้าผสมอยู่ในข้าว ในหนังไก่ ในเนื้อไก่ และไขมันของเครื่องในไก่  ซึ่งถ้ารับประทานมาก ๆ เข้าอาจจะเป็นอันตรายต่อสุขภาพในวัฒนธรรมร่วมสมัย ข้าวมันไก่ได้ถูกอ้างอิงถึงในเพลงแนวป๊อปแดนซ์ ข้าวมันไก่ ในอัลบั้ม Siren Love ของเจมส์–เรืองศักดิ์ ลอยชูศักดิ์ เมื่อปี พ.ศ. 2540ข้าวมัน ทำจากข้าวเจ้าและข้าวเหนียวเป็นหลัก โดยข้าวมักจะผสมขิงสับเป็นแว่น กระเทียม และน้ำมันเล็กน้อย ในขณะหุงไปด้วย เพื่อให้ข้าวมีความมันและหอมไก่ ผู้ซื้อสามารถเลือกชื้นไก่ได้ตามความต้องการ ส่วนที่นิยมคือเนื้อสะโพก เนื้อน่อง และเนื้ออก บางร้านจะมีเครื่องใน เช่น ตับ ให้ด้วย ข้าวมันไก่ปกติแล้วจะใช้ไก่ต้มเป็นส่วนประกอบหลัก แต่บางร้านอาจจะมีไก่ทอดหรือไก่ย่างให้เลือกได้ด้วย โดยจะเรียกว่า "ข้าวมันไก่ทอด" "ข้าวมันไก่ย่าง" ตามไก่ที่ใช้ คนขายจะสับไก่ตามที่ผู้ซื้อสั่งด้วยมีดปังตออย่างคล่องแคล่ว ในปัจจุบันร้านข้าวมันไก่ต่าง ๆ ไม่นิยมที่จะตบไก่เพื่อให้ดูมีปริมาณมาก เพราะจะทำให้น้ำในไก่ออกมาซึ่งจะทำให้เนื้อไก่เสียรสชาติลงจากเดิมผักชี ใช้โรยหน้าบนไก่และน้ำซุปแตงกวาใช้เป็นผักเคียง โดยหั่นเป็นแว่นวางไว้ด้านข้างน้ำซุปโครงไก่และฟักน้ำจิ้มเต้าเจี้ยวและซีอิ๊วดำ
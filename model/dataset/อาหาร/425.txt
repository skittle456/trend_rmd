ดมบูริ  หรือข้าวหน้าต่าง ๆ เป็นอาหารญี่ปุ่นที่มีลักษณะเป็นอาหารจานเดียวที่มีกับข้าวที่ทำจากเนื้อสัตว์, ปลา, ผัก หรือวัตถุดิบอื่น ๆ ราดบนข้าวสวย ตามแต่จะดัดแปลงดมบูริหรือดงเป็นอาหารที่รูปแบบเฉพาะตั้งแต่ในประวัติศาสตร์ญี่ปุ่น เริ่มปรากฏให้เห็นในยุคเอโดะ  ของประเทศญี่ปุ่น จานข้าวหน้าแบบแรก คือ อูนางิดง  ซึ่งในระยะแรก ดมบูริเป็นอาหารง่าย ๆ ใช้ชามขนาดเล็ก มีความสำคัญอยู่ที่ความรวดเร็วและรองรับผู้เร่งรีบ จึงเป็นที่นิยมตามโรงละครหรือลานแสดงตามงานเทศกาล ดมบูริเป็นที่แพร่หลายและกลายเป็นที่นิยมมากตั้งแต่สมัยศตวรรษที่ 19 เป็นต้นมาต่อมาในสมัยหลัง ข้าวหน้าอื่น ๆ เช่น เนื้อวัว เนื้อหมู ไก่ ไข่ นั้นเกิดขึ้นยุคเมจิ  ซึ่งมาพร้อมกับการเข้ามาของวัฒนธรรมตะวันตกและการคัดสรรถ้วยชามที่ประณีตขึ้นเพื่อการตกแต่งอาหาร โดยดมบูริหรือข้าวหน้าที่เป็นไข่และไก่สันนิษฐานว่าเข้ามาในช่วง ค.ศ. 1891 ส่วนข้าวหน้าหมูหรือคัตสึดงแพร่หลายในญี่ปุ่นช่วงราว ค.ศ. 1913 หรือในยุคไทโช ซึ่งทำให้ข้าวหน้าแบบต่าง ๆ มีการขยายขนาดชามใหญ่ขึ้นเพื่อเพิ่มปริมาณเนื้อใหม่ ๆ หรือการปรุงสุกแบบต่าง ๆ ไปตามยุคสมัยและกาลเวลา นอกจากนี้ดมบูริยังคงเป็นที่แพร่หลายในปัจจุบันทั้งร้านอาหารทั่วไปในประเทศญี่ปุ่นและประเทศต่าง ๆ รวมถึง การส่งออกเป็นอาหารสำเร็จรูป อาหารแช่เข็ง เป็นต้นดมบูริแบบดั้งเดิมของญี่ปุ่นมีด้วยกันดังนี้:กีวดง : เนื้อวัวและหัวหอม บนข้าวสวยเท็นดง : เท็มปูระ กุ้ง และผัก บนข้าวสวยอูนาดง : ปลาไหลย่าง บนข้าวสวยทามาโงดง : ไข่กวน ผสมกับซอสดมบูริหวาน บนข้าวสวยโอยาโกดง : ไก่ตุ๋น ไข่ และหัวหอม บนข้าวสวยคัตสึดง : หมูแผ่นชุบเกล็ดขนมปังทอด , หัวหอม และไข่ บนข้าวสวยเท็กกาดง : ปลาทูน่าเฉือนบางบนข้าวสวย อาจเป็นเท็กกาดงแบบธรรมดาหรือแบบเผ็ดฮกกาดง: ปลาแซลมอนเฉือนบาง บนข้าวสวยเนงิโตโรดง : ทูน่ามันหั่นลูกเต๋าและต้นหอม บนข้าวสวยเท็นชินดง หรือ เท็นชิงฮัง : ดัดแปลงมาจากจีน, เป็นเนื้อปูเจียวไข่ บนข้าวสวยนอกจากนี้ ดมบูริสามารถทำจากวัตถุดิบมากมาย ตามแต่จะดัดแปลง ซึ่งร้านอาหารจีนราคาย่อมเยาในญี่ปุ่นมักจะนำเสนอ ชูกาดง  หรือ โกโมกูชูกาดง —สารพัดผัดผักกับเนื้อบนข้าวสวยในชามขนาดใหญ่
ไส้กรอกอีสาน เป็นการถนอมอาหารแบบอีสานประเภทหนึ่ง แต่เดิมใช้เนื้อที่เหลือจากการล้มวัวและมีคุณภาพต่ำกว่าเนื้อที่ใช้ทำหม่ำ นำมาผสมกับข้าวเหนียว กระเทียมและเกลือ ยัดใส่ลงในไส้ที่ทำความสะอาดแล้ว หมักไว้ 3-4 วันจนมีรสเปรี้ยว จุลินทรีย์ที่เกี่ยวข้องในการหมัก พบว่าในช่วงแรกพบ Pediococcus cerevisiae เมื่อหมักต่อไปจนความเป็นกรดด่างต่ำกว่า 5 จะพบเชื้อ Lactobacillus sp. 
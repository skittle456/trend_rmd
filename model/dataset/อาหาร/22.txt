รักสลับขั้ว สาวสลับร่าง หรือ มาโฮราบะ  เป็นการ์ตูนญี่ปุ่นที่แต่งโดย อากิระ โคจิมะ เดิมทีเป็นการ์ตูนที่ลงในนิตยสารรายเดือน Square Enix's Monthly Gangan WING ในช่วงเดือนมกราคม พ.ศ. 2543 - กรกฎาคม พ.ศ. 2549 มีมาแล้ว 12 ตอน  และได้มีการรวมเล่มเรื่อง Mahoraba ผลิตโดยสำนักพิมพ์ สแควร์เอนิกซ์ จำนวน 12 เล่ม 62 ตอน แต่เนื่องจากมีเร็ตติ้งสูง จึงนำไปทำเป็นอะนิเมะ โดยใช้ชื่อ Mahoraba ~Heartful Days~ สร้างโดยสตูดิโอ J.C.Staff ออกฉายครั้งแรกทางสถานีทีวีโตเกียว ในวันที่ 9 มกราคม 2548 - 26 มิถุนายน 2548 รวมเวลาฉาย 6 เดือนเศษ มีทั้งหมด 26 ตอน ในประเทศไทยออกฉายทาง ช่องทรู สปาร์ค ในปี 2551ชิราโทริ ริวชิ  ชายหนุ่มผู้มีความฝันที่จะวาดภาพประกอบการ์ตูนเด็กสักเรื่องหนึ่ง จึงได้เดินทางเข้ามาในโตเกียวเพื่อเข้าเรียนในโรงเรียนสอนศิลปะ เพื่อความสะดวก เขาจึงต้องย้ายเข้ามาอยู่ใน "นารุทากิโซ" ที่เป็นของลูกพี่ลูกน้องของแม่ริวชิ  เมื่อมาถึงเขาก็ได้พบกับ อาโอบะ โคซุเอะ สาวน้อยเจ้าของหอพัก เป็นคนใจดีกับทุกคน จึงตกหลุมรักเมื่อพบเห็น เธอเป็นลูกพี่ลูกน้องรุ่นที่สองกับริวชิ ซึ่งแต่งงานกันได้  แล้วเธอก็เคยได้พบเขาเมื่อสิบปีก่อน ซึ่งริวชิเองก็ยังจำไม่ได้ว่าได้พบเมื่อไหร่ แต่เวลาผ่านไปผ่านไป เขาก็เริ่มนึกออกแต่โคซุเอะนั้น ยังเป็นสาวน้อยที่มีความลับซ่อนอยู่ เธอเป็นโรคหลายบุคลิก เธอสามารถเปลี่ยนนิสัยไปได้ทันที หากมีใครทำให้เธอตกใจจนช็อค ซึ่งเธอสามารถเปลี่ยนนิสัยไปได้ถึง 4 นิสัยตามเหตุการณ์ที่กระตุ้นเธอ ซึ่งน่าสงสารนายริวชิ ที่นอกจากต้องมาวุ่นวายกับ 4 นิสัยของโคซุเอะแล้ว จะต้องมาโดนผู้อาศัยอีก 5 คนรุมกลั่นแกล้งอีก แล้วเรื่องวุ่นๆในนารุทากิโซ ก็เริ่มขึ้นอาโอบะ โคซึเอะ ให้เสียงโดย ซาโตมิ อาราอิเจ้าบ้านนารุทากิโซ เกิดวันที่ 22 ธันวาคม อายุ16ปี เธอเรียนในระดับมัธยมปลายกับทามามิ เธอใจดีกับทุกคนในหอพัก  เธอรักการทำอาหารและรักการทำความสะอาดมากแต่ก็ไม่รู้ว่าเพราะอะไรถึงชอบ เธอชอบกินบ๊วยเค็มมากที่สุด  ถึงขั้นมีบ๊วยเค็มอยู่ในทุกๆส่วนของห้องพักเจ้าบ้านของเธอ เธอมีความฝันว่าอยากจะเจอริวชิอีกสักครั้ง และมันก็เป็นจริง พ่อแม่ของเธอเสียไปตั้งแต่ตอนที่เธออายุ12ปี ชอบพูดกับตัวเองตอนที่พ่อแม่ของเธอเสียว่า เป็นเพราะเธอที่ให้พ่อแม่ไปเทื่ยว ไม่อยากจะเสียใครไปอีก ถ้าจะต้องเสียใครไปอีกเธอจะไม่ยอมออกมาอีกเลย เธอมีใจให้ชิราโทริอยู่ไม่ใช่น้อย และที่สำคัญ เธอจะมีกระดิ่งติดไว้ที่ผมตลอดเวลา เหมือนเป็นเครื่องเตือนใจอะไรสักอย่าง แต่ถ้าเมื่อไหร่ เธอตกใจ หรือ มีอะไรให้ดีใจมากๆ เธอจะสลบไป...แล้วถึงนั้นเอง อาการของโรคหลายบุคลิกก็จะแสดงออกมา เป็นสี่นิสัยต่างๆ  ซึ่งมีความแตกต่างกันไปแต่ละบุคลิก ดังนี้อากาซากะ ซากิ ให้เสียงโดย ซาโตมิ อาราอิเมื่อใดที่โคซึเอะเกิดตกใจ แววตาของเธอเปลี่ยนเป็นสีแดง ทันใดนั้น ซากิก็จะออกมา ซากิมีนิสัยชอบใช้ความรุนแรงกับผู้อื่น แบบทอมบอยด์ ทรงผมประจำตัวของเธอ ผมทรงหางม้านั่นเอง  ริวชิจะถูกเธอแกล้งเป็นประจำ เพราะไม่ชอบคนอ่อนแอ เธอชอบเลี้ยงฉลอง เพราะฉะนั้นเธอจะเข้าขากับ โมโมโนะได้ดีมาก สิ่งที่เธอกลัวที่สุด ก็คือ ผีเสื้อ เมื่อเธอทำอะไรไม่สำเร็จเธอก็จะทำไปเรื่อยๆจนกว่าจะเสร็จ ไม่ยอมแพ้ใครง่ายๆ เอาแต่ใจตัวเอง และเป็นคนที่สรุปอะไรง่ายๆอีกด้วย ริวชิจึงโดนซากิต่อยมาแล้วหลายครั้งคานาซาว่า นานาโกะ ให้เสียงโดย ซาโตมิ อาราอิเมื่อใดที่โคซึเอะเกิดดีใจหรืออายหรือเจอแมลงสาบ แววตาของเธอจะเป็นสีเหลือง ในบุคลิกของเด็กอายุ 6 ขวบ  ทรงผมเป็นลักษณะเหมือนหนวดแมลงสาบ เธอเป็นเด็กขี้อ้อน ว่านอนสอนง่าย และไม่ชอบการอยู่คนเดียว สังเกตได้จาก ริวชิเดินออกไปห้องน้ำโดยที่ไม่ได้บอกเธอ เธอก็ร้องไห้เสียแล้ว เธอชอบการฟังนิทานและการวาดรูปมากที่สุด เมื่อเธอเห็นสิ่งไหนที่ไม่คุ้นเคยหรือคนที่ไม่รู้จักเธอจะจ้องตาเขม็งอยู่ตลอดเวลา จ้องไปเรื่อยๆจนกว่าจะเห็นอะไรที่น่าสนใจกว่านี้ ชอบตุ๊กตาเหมียวน้อยของเธอ ชอบเล่นและอยู่กับริวชิมากที่สุด แต่ก็มีความซนอยู่เล็กน้อยมิโดริคาว่า จิยูริ ให้เสียงโดย ซาโตมิ อาราอิเมื่อใดที่โคซึเอะเกิดสลบโดยที่มีใครอยู่ตรงหน้า แววตาของเธอจะเป็นสีเขียว ไว้ผมทรงหางม้าข้างซ้าย ใส่แว่นด้วย เธอเป็นบุคคลที่นิยมจับผู้พักอาศัยในนารุทากิโซแต่ง คอสเพลย์ ทำให้ผู้อาศัยทั้งหลายเกิดความกลัวทุกครั้งที่จิยูริมาเยี่ยมเยือนพวกเขา เธอเกลียดผู้ชายมาก เห็นหน้าเป็นต้องไล่ตีไล่เตะหรือไม่ก็อายหน้าแดงจนเป็นลม  ซึ่งริวชิก็เคยโดนมาแล้วเช่นกันคนโนะ นัตสึเมะ ให้เสียงโดย ซาโตมิ อาราอิเมื่อใดที่โคซึเอะเกิดรู้สึกเหงาหรือเสร้า แววตาของเธอจะเป็นสีฟ้า เธอผูกหางม้าคู่ เธอมักคิดเสมอว่าการที่ใครมารู้จักเธอ จะทำให้ใครคนนั้นรู้สึกเบื่อ เพราะเธอไม่มีมุขตลกไว้เล่นเลย ทำให้เธอเป็นคนไม่ค่อยจะพูด มักเก็บตัวในห้องเก็บของ เธอเก่งมายากลมาก สาเหตุที่ทำให้นัตสึเมะเปิดปากพูดออกมาได้ ริวชิ ที่พยายามเล่นกลไพ่ แต่ก็ไม่สำเร็จ ทำให้เธอรู้สึกว่าเขาอยากเป็นเพื่อนกับเธอจริงๆจึงยอมพูด คำลงท้ายที่เป็นคำยอดฮิตของเธอคือ  "..ล่ะมั้ง" ทำให้ดูเหมือนไม่ค่อยมีความมั่นใจในตัวเองเอาเสียเลย เวลาที่เขินอายจะมีดอกไม้ออกมาจากทุกส่วนของเธอ แต่อย่างไรก็ตาม สิ่งที่ทุกบุคลิกชอบก็คือ "บ๊วยเค็ม"ชิราโทริ ริวชิ ให้เสียงโดย เรียวโกะ ชิราอิชิเกิดวันที่ 9 กันยายนชายหนุ่มอายุ18ปี ผู้มีความไฝ่ฝันอยากวาดนิทานประกอบสำหรับเด็กสักเรื่องหนึ่ง เขาจึงเดินทางเข้ามาในโตเกียว เพื่อเข้ามาเรียนในโรงเรียนศิลปะ  เขาจำเป็นต้องย้ายมาอยู่ใน "นารุทากิโซ" เพื่อความสะดวกในการเดินทางไปเรียน  เขาเป็นบุคคลที่ใบหน้าค่อนข้างจะไปทางผู้หญิง คือใบหน้าไปหยาบกร้านเหมือนผู้ชายเลยว่าอย่างนั้นก็ได้นะ เขาเป็นชายหนุ่มที่ถูกแกล้งง่ายที่สุด คนที่แกล้งเขาบ่อยๆ ก็หนีไม่พ้น ทามามิ กับ โมโมโนะ ที่จะหาเรื่องให้เขาปวดกะบาลอยู่เรื่อย ซ้ำร้ายเขาไม่ค่อยจะได้มีเวลาทำการบ้านเพราะ คุณโมโมโนะ ชอบที่จะเข้ามาดื่มเบียร์ฉลองกับคุณไฮบาระในห้องของเขา ทำให้เขาหมดสมาธิกับเสียงของโมโมโนะที่เอะอะในห้องของเขา  และเขาเป็นศัตรูหัวใจหมายเลขหนึ่งของทามามิด้วยซาโนฮาดะ ทามามิ ให้เสียงโดย ยูอิ โฮริเอะ ทามามิอายุ16ปี ทามามิเป็นเพื่อนร่วมห้องของโคซึเอะ ซึ่งพักอาศัยอยู่ที่นี่มานานแล้ว เธอเกิดวันที่ 8 พฤศจิกายน เธอรู้จักกับโคซึเอะตั้งแต่ประถม 4 และเธอก็เริ่มแอบชอบโคซึเอะอยู่ลึกๆ ที่ไม่ใช่ความรักระหว่างเพื่อน เธอมีความเด่นในทุกๆด้าน แต่เธอยังหาคนที่จะเป็นเพื่อนแท้ของเธอได้เลย จนมาพบกับโคซึเอะทามามิเป็นคนที่น่ากลัวมากๆ เธอเป็นคนอารมณ์เยือกเย็น เวลาโกรธก็ไม่แสดงทีท่าว่าจะโกรธ เพียงแต่ทำหน้าตาน่ากลัวเท่านั้นทรงผมของเธอจะถักหากเปียเป็นรูปสี่เหลี่ยมขนมเปียกปูน ยาวลงมา  และเวลาพูด มักจะต่อท้ายด้วยคำสุภาพว่า "..desu" ถ้าแปลออกมาก็ราวๆคำว่า "เจ้าคะ.." ด้วยความที่เธอแอบชอบโคซึเอะ ทำให้เธอหึงทุกครั้งเวลาที่ริวชิหรือคนอื่นเดินหรือยืนคุยกับโคซึเอะ แล้วชอบไปขัดจังหวะการคุยตรงนั้น สิ่งที่เธอชอบมากที่สุดคือ "การถ่ายรูป"โมโมโนะ เมกุมิ ให้เสียงโดย มาสึมิ อาซาโนะเกิดวันที่ 13 กุมภาพันธ์เมกุมิ โมโมโนะอายุ20ปี นักศึกษามหาวิทยาลัยวาชิดะ ปีหนึ่ง เธอดรอปการเรียนไว้เพราะว่าเธอสู้กับค่าเทอมที่แสนแพงไม่ไหว ทรงผมของเธอจะเป็นรูปเสาอากาศ  เธอมีแฟนแล้ว และแฟนของเธอเดินทางไปเรียนต่อยังต่างประเทศ  โมโมโนะเป็นคนรักสนุก ความสามารถพิเศษก็คือ ดื่มเบียร์ได้เป็นสิบๆกระป๋องแต่ก็ไม่เมา เบียร์สุดโปรดของเธอคือ "เบียร์ อาซาฮิ"ซึ่งเธอชอบเข้ามาในห้องของริวชิโดยไม่ขออนุญาต  และชอบมาเลี้ยงฉลองในห้องของเขากับ คุณจอนนี่ และคุณไฮบาระ เธอเก่งเปียโนทั้งๆที่เธอบอกว่าเล่นได้นิดหน่อย  และงานอดิเรกในนารุทากิโซของเธอก็คือ ชวนผู้อาศัยมาเล่นสนุกด้วยกัน และชอบแกล้งริวชิมากที่สุดคุโรซากิ อาซามิ ให้เสียงโดย อุมิ เทนจิน นักเรียนมัธยมต้นอายุ12ปี ลูกสาวที่ซาโยโกะกับสามีได้รับเธอมาเลี้ยง หลังจากที่สามีของซาโยโกะตายไป ซาโยโกะกับอาซามิ อยู่ด้วยกันอย่างแร้นแค้น โดยที่อาซามิต้องคอยดูแลซาโยโกะทุกเรื่อง เพราะซาโยโกะช่วยเหลือตัวเองไม่ค่อยจะได้ จนไม่อาจทราบได้ว่า ใครเป็นแม่หรือใครเป็นลูกกันแน่ สิ่งที่เธอชอบที่สุดคือ น้ำส้ม เพิ่มนำปริมาณ3เท่า และ ของลดราคา งานพิเศษที่เธอต้องทำคือ การทำดอกไม้ประดิษฐ์ขาย ทำให้ห้องของเธอมีแต่กล่องกระดาษ ซึ่งเธอก็ไม่ลำบากใจที่จะต้องใช้กล่องกระดาษทำเป็นเฟอร์นิเจอร์ ที่นอน ผ้าห่ม เพราะเธอชอบกล่องกระดาษมาก อาหารโปรดของเธอคือ พุดดิ้ง เธอมัดผมแกะสองข้าง ผมของเธอเป็นสีเขียว และตลอดทั้งเรื่อง เธอใส่แต่ชุดฟอร์มนักเรียนมัธยมต้นเสมอคุโรซากิ ซาโยโกะ ให้เสียงโดย มิโอโกะ ฟูจิวาระคุณแม่ลูกติดที่เต็มไปด้วยความสิ้นหวัง เธอทำอะไรไม่เคยประสบผลสำเร็จสักอย่าง อาจเป็นเพราะว่า เธอเคยเป็นลูกคุณหนูในบ้านหลังโตมาก่อน แล้วต่อมาเธอเกิดไปรักกับคนสวนภายในบ้าน พอพ่อของเธอรู้เรื่องจึงขับไล่ทั้งสองคนไป แล้วไปรับเด็กจากสถานสงเคราะห์มาเลี้ยง นั่นก็คือ อาซามิ คุโรซากิ  เธอมีน้องสาวชื่อ มาฮิรุ มินาซุกิ อาหารโปรดของเธอคือ วุ้นถั่วแดง และชอบไปแอบบริเวณใต้หอนารุทากิเสมอเวลาที่ทำดอกไม้ประดิษฐ์ไม่สำเร็จเพื่อหลบ อาซามิ ลูกเลี้ยงของเธอที่จะบังคับเธอไปทำดอกไม้ประดิษฐ์ต่อให้เสร็จ และเธอชอบอู้งานโดยการที่ทำงานอยู่ดีๆก็หลับไปเสียดื้อๆ บางครั้งก็หิวข้าวเร็วกว่าปกติ..เพราะเธอกินเก่ง เธอเป็นคนพูดน้อย หรือไม่ค่อยพูดเลยก็ได้ และดูเหมือนคนมีปัญหาทางจิตอีกต่างหาก ทรงผมของเธอคือ ผมยาวสีดำสนิท ชอบใส่เสื้อสีม่วงเป็นสัญลักษณ์เกือบตลอดทั้งเรื่องไฮบาระ ยูกิโอะ และ ริวเซย์ จอร์นนี่ ให้เสียงโดย เคนยู โฮริอุจิเป็นผู้ชายคนเดียวที่อาศัยอยู่ในหอพักแห่งนี้ เขาไม่เคยพูดกับใครเลย แต่อาศัยการพูดผ่าน ริวเซย์ จอร์นนี่ ซึ่งเป็นตุ๊กตาบนมือซ้ายของเขา โดยที่จอนนี่มักจะเอานิ้วไปจิ้มที่หน้าของไฮบาระแล้วบอกว่า "ไอ้นี่น่ะตัวแถม" เป็นประจำเวลาที่คนเรียกชื่อของไฮบาระ แล้วไม่เรียกว่าจอร์นนี่ งานอดิเรกของเขาคือ การตกปลาบ่อในสวนทั้งวัน และก็การแต่งนิยาย ซึ่งไม่มีใครรู้มาก่อนว่าคุณไฮบาระแต่งนิยาย ใส่ชุดสีเขียวตลอดทั้งเรื่องในเรื่องยังบอกไว้ด้วยว่า คุณไฮบาระ เคยเห็นริวชิกับโคซุเอะตอนเด็กๆ เมื่อสิบปีที่แล้ว นั่งเล่นด้วยกันเป็นประจำมิยาบิ ชิโรกะเนะ เป็นครูสอนศิลปะในชั้นเรียนของริวชิ ซึ่งเป็นคนที่ลักษณะโหดเงียบ เกลียดคนไม่ทำการบ้านมาอย่างมากถึงมากที่สุด และมีห้องลงทัณฑ์ส่วนตัวอยู่ข้างๆห้องเรียน เมื่อได้เข้าไปแล้วจะได้ยินเสียงโหยหวนออกมาอย่างเห็นได้ชัด แต่ยังไม่ทราบได้ว่า มิยาบิ ได้ลงโทษอะไรลูกศิษย์เธอในห้องนั้นบ้างสึบาสะ ยามาบุกิ เป็นเพื่อนของริวชิ เป็นบุคคลที่กะล่อนมาก นับว่าเป็นพวก อีโรบอย จีบผู้หญิงคนนู้นคนนี้ไปทั่ว และมีวันหนึ่งเขาได้พบกับ ริวชิ ชิราโทริ ในร่างของสาวงามผมทอง ชื่อว่า เรโกะ จนเขาหลงรักหัวปักหัวปำ ทำให้เขาเพ้ออยู่ทุกเวลา เวลาที่เขาวาดรูปจะต้องเน้นๆให้หน้าอกใหญ่ๆประจำริโซน่า ไอซาวะ เป็นเพื่อนของมิซูโฮะ รักเด็ก เห็นใครน่ารักไม่ได้ จนต้องวิ่งเข้าไปกอด และอยากให้เด็กน่ารักๆเป็นน้องสาวทุกครั้ง วาดรูปเหมือนกับในนิยายมิซุโฮะ อะมะเนะ เป็นผู้ทุบหัวสึบาสะทุกครั้งที่เขาไปหลีหญิงคนอื่น วาดรูปได้ห่วยแตกมาก และปรึ้มไฮบาระมาก ทุกครั้งที่จะวาดไฮบาระ จอร์นนี่จะไม่พอใจเป็นอยากมากเอะริกะ เวอมิลเลี่ยน  ประธานชมรมลี้ลับที่ ทามามิเป็นสมาชิกอยู่ เธอชอบทำตัวสยองทำให้คนกลัว เธอเหมือนเป็นคนโรคจิต ชอบให้คนอื่นมาด่าและชอบให้คนอื่นรับมุข เธอชอบหัวเราะอยู่คนเดียวเสมอฮิโร ยูซึกิ  สมาชิกในวงออเคสตราที่ในตอนที่ 10 เกิดเดือดร้อนเพราะขาดคนเล่นไวโอลินกับเปียโน จึงมาขอให้โมโมโนะกับซาโยโกะช่วยเล่นให้ ซึ่งก็เล่นได้ดีทีเดียวซาสึกิ มาซึบะ เธอเป็นเพื่อนที่เห็นใจอาซามิอย่างมาก และสนิทกับอาซามิมากด้วย อาวุธของเธอคือ พจนานุกรมเล่มใหญ่ๆมิจิโยะ อาซากิ เธอเป็นคนหญิงทะนงตนเล็กน้อย เธอเป็นคนรวยมีเงิน และชอบพูดกับอาซามิว่า ยอมมาเป็นคนรับใช้เธอสิ แล้วจะยอม เธออยากเป็นเพื่อนกับอาซามิแต่เธอพูดไม่เป็น แต่อาซามิก็เห็นว่ามิจิโยะเป็นเพื่อนแล้วเหมือนกันอุชิมิสึ มินาซุกิ ให้เสียงโดย ชิมปาจิ สึจิพ่อของซาโยโกะและมาฮิรุ เป็นผู้ชายที่ร่างกายกำยำ กล้ามแขนเป็นมัดๆ เขามีงานอดิเรกคือการแกะสลักรูปปั้น เป็นคนที่โหด มักจะปิดตาไว้ข้างเดียวเหมือนโจรสลัดยู มินาซุกิ ให้เสียงโดย โคโตโนะ มิตสึอิชิแม่ของซาโยโกะ เป็นหญิงสาวที่หน้าตาอ่อนวัยราวกับเพิ่งเข้าสู่วัยรุ่น แต่ไม่น่าเชื่อที่หล่อนมีลูกสาวมาแล้วถึงสองคน เธอเป็นโรคแพ้แสงอาทิตย์  จึงต้องอยู่ในห้องใต้ดินและที่มืดๆตลอด เหมือนกับแวมพายมาฮิรุ มินาซุกิ น้องสาวของซาโยโกะ น้าของอาซามิ เธออยู่ที่อิตาลีมาตั้งแต่เด็ก พอกลับมาก็มาตามหาพี่สาว จนเจออยู่ที่นารุทากิโซ จึงนำตัวกลับบ้าน แต่อุชิมิสึก็รู้สึกเคืองซาโยโกะอยู่เล็กน้อย แต่ยูก็มาขอร้องให้เลิกโกรธ มาฮิรุหน้าตาอ่อนวัยพอๆกับแม่ของเธอ แต่ทว่า เธอชอบทำสีหน้าไร้อารมณ์เหมือนพี่สาวของเธอร่ำไปทาจิบานะ สาวใช้สุดฉลาด และเคร่งครัด รับคำสั่งผู้เป็นนายทุกอย่าง โดยแยกคำสั่งของพ่อกับลูกไม่เหมือนกัน  และหากคำสั่งพลิกแพลงเล็กน้อยจะอนุญาตทันที เป็นสาวใช้ผู้ติดตามมาฮิรุซากุระ ยูซึกิ  สาวใช้จอมซุ่มซ่าม เก็บความลับไม่ค่อยมิด ไม่ก็ไม่เคยลืม เธอเป็นพี่สาวของ ฮิโร ยูซึกิThat Disease For Real Important Place Nuku Nuku Negapoji Check Tama Hide and Seek The King's Word Part1 The King's Word Part2 Artist's Gathering Bond Now at this Time Spring That Girl ...Maybe Feelings President Everyone's Day Various In this wide world Scary stories? Pure Kingdom Festival Turning point correct outfit Guests seen in the hall Fever Step by step Repeat Precious beginning Precious middle Precious end Black, White, Striped, Spotted mafia living Feelings Revealing Night Heart Part-time I love you 17th birthday White Chrismas That sign Him and Her New Year In Case of Natsume beginning In Case of Natsume end To the One I Love Most In Case of Chiyuri To Each His Own Family Night - Forever and Ever Saki's Situation The Scene in February The Place to Go Part 1 The Place to Go Part 2 The Place to Go Conclusion Treasure it’s All My My Sincere Wish Just a Simple Thing Always Always and Forever Mahoraba ในส่วนของอะนิเมะ ได้ถูกสร้างขึ้นมาเนื่องจากได้รับนิยมสูงโดยใช้ชื่อ Mahoraba ~Heartful Days~ สร้างโดยสตูดิโอ J.C.Staff ออกฉายครั้งแรกทางสถานีทีวีโตเกียว ในวันที่ 9 มกราคม 2548 - 26 มิถุนายน 2548 รวมเวลาฉาย 6 เดือนเศษ มีทั้งหมด 26 ตอน ในประเทศไทยออกฉายทาง ช่องทรู สปาร์ค ในปี 2551เพลงเปิด Daiji DA.I.JI   ขับร้องโดย มิโอะ ไซคิ และ เรียวโกะ ชิราอิชิเพลงปิด  Boku no speed de  ขับร้องโดย จิฮิโระ โยเนคุระMahoraba ~Heartful Site เว็บไซต์อย่างเป็นทางการhttp://www.square-enix.co.jp/magazine/wing/mahoraba/http://www.tv-tokyo.co.jp/anime/mahoraba/http://www.onemanga.com/Mahoraba/
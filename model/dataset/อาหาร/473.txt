อ่อมเป็นอาหารอีสานประเภทหนึ่งใช้น้ำน้อย เครื่องปรุงที่เป็นเอกลักษณ์คือผักชีลาว แมงลักและต้นหอม เนื้อสัตว์ที่ใช้ได้แก่ ไก่บ้าน ปลาดุก เนื้อวัว กบ หอยขม ซึ่งจะใส่ในปริมาณที่ไม่มากนัก การปรุงจะผัดเครื่องแกงกับเนื้อสัตว์ให้สุกก่อน แล้วเติมน้ำ พอเดือดจึงใส่ผัก มีแต่อ่อมเขียดกับอ่อมปลาที่จะไม่ผัดก่อนเพราะจะทำให้เนื้อเละ อ่อมที่ใช้เนื้อสัตว์ต่างชนิดกัน จะมีเครื่องแกงและผักต่างกันด้วย เช่นอ่อมเนื้อวัว ไม่ใส่ปลาร้า เครื่องแกงมีตะไคร้ ข่า หอมแดง พริกสด พริกป่น นำไปต้มรวมกับเนื้อวัว ผักใส่ต้นหอม ผักชีลาว ใบแมงลักอ่อมไก่ เครื่องแกงใช้ตะไคร้ พริก ผักชี หอมแดงโขลกรวมกัน ใส่น้ำปลาร้า ผักใส่เหมือนอ่อมวัวอ่อมหอยขม ใส่ข้าวเบือ ใบชะพลู อย่างอื่นใส่เหมือนอ่อมไก่อ่อมปลาดุก ในเครื่องแกงจะเพิ่มใบมะกรูดและขมิ้น บางแห่งเพิ่มแต่ใบมะกรูด ผักที่นิยมใช้คือมะเขือเปราะกับใบชะพลู ไม่ใส่ข้าวเบืออ่อมเขียด นิยมใส่ผักติ้วให้รสออกเปรี้ยว
อาหารม้งเป็นอาหารของชาวม้งที่พบส่วนใหญ่ในเอเชียตะวันออกเฉียงใต้ จีนตอนใต้ และชุมชนม้งอเมริกันในประเทศสหรัฐอเมริกา เป็นอาหารที่มีเอกลักษณ์ แต่ได้รับอิทธิพลจากอาหารลาว อาหารไทย อาหารเวียดนามและอาหารจีน อาหารม้งแตกต่างกันไปบ้างตามภูมิภาคอาหารหลักของม้งคือข้าว กินกับผัก พริกและเนื้อสัตว์ต้มหรือทอดใช้เครื่องเทศและสมุนไพรหลายชนิดรวมทั้งพริกไทย ตะไคร้ ผักชี กระเทียม หัวหอม สะระแหน่และขิง  มีการใช้น้ำปลา น้ำมันหอย ซีอิ้ว และซอสต่างๆอย่างแพร่หลายชาวม้งมักจะกินอาหารวันละสามมื้อและมักจะไม่นิยมรับประทานอาหารว่างระหว่างมื้ออาหาร แต่ละมื้อประกอบด้วยข้าวและผัก และเนื้อสัตว์จำนวนน้อย เนื้อสัตว์และผักมักจะผัด นึ่งหรือต้ม พริก  นิยมใช้ปรุงรสอาหารทุกมื้อ ชนิดของอาหารที่เตรียมไว้สำหรับแต่ละมื้อไม่แตกต่างกัน นิยมนั่งล้อมวงกินเป็นสำรับ เนื่องจากภาษาม้งไม่มีการเขียนจนถึงราว พ.ศ. 2493 วัฒนธรรมการกินอาหารของชาวม้งจึงไม่มีการบันทึกเป็นลายลักษณ์อักษรก่อนหน้านั้น ตำราอาหารม้งเพิ่งมีขึ้นภายหลัง เช่น ตำราอาหารของชาวม้งในสหรัฐ
ลนตง   เป็นอาหารที่ทำจากข้าวห่อเป็นทรงกระบอกด้วยใบตอง พบทั่วไปในอินโดนีเซีย มาเลเซีย และสิงคโปร์ ข้าวที่ห่อแล้วจะนำไปต้มให้สุก แล้วนำมาหั่นเป็นชิ้นกินเป็นอาหารหลักแทนข้าวสวย  ในมาเลเซียเรียกนาซิ ฮิมปิต  ลนตงขนาดเล็กจะใส่ไส้ผักเช่นแครอท ถั่ว และมันฝรั่ง บางครั้งใส่ไส้เนื้อสัตว์และกินเป็นอาหารว่าง ลักษณะคล้ายเกอตูปัต ต่างกันที่เกอตูปัตห่อด้วยใบมะพร้าวอ่อนหรือยานุร ส่วนลนตงใช้ใบตองการทำลนตงแบบเดิมนั้น นำข้าวมาแช่น้ำร้อนให้สุกบางส่วน แล้วห่อด้วยใบตอง มัดให้แน่นด้วยลีดี เซอมัต หรือตอกที่ทำจากแกนกลางของก้านมะพร้าว นำไปต้มให้สุก รอให้เย็นแล้วจึงหั่นเป็นชิ้นพอคำด้านนอกของข้าวเป็นสีเขียวจากใบตอง ลนตงมีรสจืด เพราะมีส่วนประกอบเป็นข้าว ใช้กินแทนข้าวหุงสุกกับอาหารทั่วไป โดยมากจะมีแกงกะทิและซอสถั่วลิสงอยู่ด้วยในอินโดนีเซียโดยเฉพาะชาวเบอตาวี จะเสิร์ฟลนตงในรูปลนตงซายุรซึ่งเป็นลนตงหั่นเป็นชิ้น ใส่ซุปกะทิ ใส่ฟักแม้ว เทมเป้ เต้าหู้ ไข่ต้ม ซัมบัล และกรูปุก  เป็นอาหารเช้าที่เป็นที่นิยมใกล้เคียงกับบูบุรอายัมและนาซิโกเร็ง ลนตงการี เป็นลนตงที่กินกับแกงกะหรี่ไก่และผัก ลนตงที่เป็นที่รู้จักกันดีอีกชนิดหนึ่งคือลนตงจับโกเมะห์ ซึ่งเป็นอาหารอินโดนีเซียเปอรานากัน โดยกินลนตงกับโอโปร์อายัม ซายูร์โลเดะห์ ซัมบัลโกเร็งอาตี  อาจาด เตอลุรปินดัง  อาบนหรือเนื้อฝอย และผงโกยา  เป็นที่นิยมของชาวจีนในอินโดนีเซียในเทศกาลจับโกเมะห์ลนตงในรูปแบบอื่นได้แก่ลนตงกูปังและลนตงบาลับจากสุราบายาและซีโดอาร์โยในชวาตะวันออก ลนตงกูปังทำจากลนตงและหอยขาวตัวเล็ก ส่วนลนตงบาลับประกอบด้วยลนตง ถั่วงอก เต้าหู้ทอด หอมเจียว ซัมบัล และซีอิ๊วหวาน ในสุมาตราตะวันตกมีลนตงฆูไลปากิต เป็นลนตงที่กินกับแกงยอดเฟินอ่อน ไข่ต้มและหนังควายทอดลนตงที่เป็นอาหารว่างจะใส่ไส้ เช่น แครอท ถั่ว มันฝรั่ง ปรุงรสด้วยเกลือและพริกแดง บางครั้งเติมเนื้อฝอยหรือเนื้อสัตว์บด ในภาษาชวาเรียกอาเรม-อาเรม แต่บริเวณอื่นๆเรียกง่ายๆว่าลนตง ลนตงแบบนี้จะห่อใบตองบางกว่าแบบไม่มีไส้ลนตงที่หั่นเป็นชิ้นเรียกนาซิ ฮิมปิตกินกับซุปที่มีกะทิ เช่น ซายุรโลเดะห์ ใส่กุ้งและผัก เช่น กะหล่ำปลีหั่น หัวผักกาดและแครอท เครื่องเคียงมีเทมเปทอด เต้าหู้ทอด ไข่ต้ม ปลาดุกผัดซัมบัล มะพร้าวอบคลุกเครื่องเทศและไก่ทอด
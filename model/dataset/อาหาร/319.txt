ปูตูอายัม  หรือ อิฏฏุยับปัม  เป็นอาหารทมิฬชนิดหนึ่งที่เป็นที่นิยมในอินเดียใต้ ศรีลังกา มาเลเซีย อินโดนีเซีย และสิงคโปร์กระบวนการทำปูตูอายัมเริ่มจากการผสมแป้งข้าวเจ้าเข้ากับน้ำและกะทิ แล้วนำไปกดผ่านตะแกรงให้เป็นเส้นกลมยาว นำไปนึ่ง แต่งกลิ่นด้วยการเติมน้ำใบเตย กินกับมะพร้าวขูดและน้ำตาลมะพร้าว ในมาเลเซียและสิงคโปร์ ปูตูอายัมเป็นอาหารที่มีขายตามท้องถนน นิยมรับประทานเย็น ในอินโดนีเซียเรียกปูตูมายัง กินกับน้ำตาลมะพร้าวผสมกะทิ ต้นกำเนิดของอาหารชนิดนี้มาจากรัฐทมิฬนาฑู ซึ่งเส้นที่ทำจากแป้งข้าวเจ้านิยมรับประทานกับน้ำตาลและมะพร้าว บางครั้งกินกับกล้วย บางครั้งกินเป็นอาหารเช้ากับซุปผักหรืออวิยัล หรือแกงปลาปูตูปีริงเป็นปูตูอายัมแบบมาเลเซีย ที่ปั้นแป้งข้าวเจ้าที่ผสมแล้วเป็นก้อนเล็ก ๆ ราดหรือยัดไส้ด้วยน้ำตาลมะพร้าว
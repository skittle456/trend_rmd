นิวรณ์  แปลว่า เครื่องกั้น ใช้หมายถึงธรรมที่เป็นเครื่องปิดกั้นหรือขัดขวางไม่ให้บรรลุความดี ไม่เปิดโอกาสให้ทำความดี และเป็นเครื่องกั้นความดีไว้ไม่ให้เข้าถึงจิต  เป็นอุปสรรคสำคัญที่ทำให้ผู้ปฏิบัติบรรลุธรรมไม่ได้หรือทำให้เลิกล้มความตั้งใจปฏิบัติไปนิวรณ์มี 5 อย่าง คือกามฉันทะ ความพอใจ   ติดใจ หลงใหลใฝ่ฝัน  ในกามโลกีย์ทั้งปวง ดุจคนหลับอยู่พยาบาท ความไม่พอใจ  จากความไม่ได้สมดังปรารถนาในโลกียะสมบัติทั้งปวง ดุจคนถูกทัณท์ทรมานอยู่ถีนมิทธะ ความขี้เกียจ ท้อแท้ อ่อนแอ หมดอาลัย ไร้กำลังทั้งกายใจ ไม่ฮึกเหิมอุทธัจจะกุกกุจจะ ความคิดซัดส่าย ตลอดเวลา ไม่สงบนิ่งอยู่ในความคิดใด ๆวิจิกิจฉา ความไม่แน่ใจ ลังเลใจ  สงสัย กังวล กล้า ๆ กลัว ๆ ไม่เต็มที่ ไม่มั่นใจกามฉันทะ  ให้ภาวนากายคตาสติ อสุภะ 10 อาหาเรปฏิกูลสัญญา เพื่อทำลายความอยากในกามเสียพยาบาท   ให้ภาวนาอัปมัญญาหรือพรหมวิหาร 4 วรรณกสิน 4 เพื่อเพิ่มความเมตตาถีนมิทธะ   ให้ภาวนาอนุสสติ 7 คือพุทธานุสสติ ธัมมานุสติ สังฆานุสสติ สีลานุสสติ จาคานุสติ เทวตานุสติ อุปสมานุสสติ และอาโลกสัญญา  เพื่อเสริมสร้างศรัทธาและความเพียรอุทธัจจะกุกกุจจะ  ให้ภาวนากสิน 6 คือ ปฐวีกสิน อาโปกสิน วาโยกสิน เตโชกสิน อากาสกสิน อาโลกกสิน เพื่อเพิ่มกำลังสมาธิ วิจิกิจฉา  ให้ภาวนาจตุตธาตุววัตถาน  อานาปานสติ มรณานุสสติ เพื่อละความสงสัยกามฉันทะ  เหมือนน้ำที่ถูกสีย้อมพยาบาท  เหมือนน้ำที่กำลังเดือดถีนมิทธะ  เหมือนน้ำที่มีจอกแหนปกคลุมอยู่อุทธัจจะกุกกุจจะ  เหมือนน้ำที่เป็นคลื่นวิจิกิจฉา  เหมือนน้ำที่มีเปือกตมบุคคลย่อมไม่อาจมองเห็นใต้น้ำได้สะดวกฉันใด เมื่อจิตมีนิวรณ์ บุคคลย่อมไม่อาจเห็นจิตตามจริงได้สะดวกฉันนั้นพยาบาท  ให้ควบคุมด้วย การไม่ฆ่าสัตว์อุทธัจจะกุกกุจจะ ให้ควบคุมด้วย การไม่ถือเอาสิ่งของที่เขาไม่ได้ให้กามฉันทะ ให้ควบคุมคุมด้วย การไม่ประพฤติผิดในกามวิจิกิจฉา ให้ควบคุมด้วยการไม่พูดเท็จถีนมิทธะ ให้ควบคุมด้วย การไม่เสพสิ่งเสพติดอันเป็นเหตุให้ประมาทวิตก แก้ถีนมิทธะวิจารณ์ แก้วิจิกิจฉาปีติ แก้พยาบาทสุข แก้อุทธัจจะกุกกุจจะเอกัคคตา แก้กามฉันทะเมื่อจิตเป็นอัปปนาสมาธิจนเกิดองค์ฌานทั้ง 5 ย่อมทำลายนิวรณ์ลงได้ ชั่วคราว คือในขณะอยู่ในฌาน และนอกฌาน เมื่อยังทรงอารณ์ฌานไว้ได้อยู่ ศรัทธา แก้วิจิกิจฉาวิริยะ แก้ถีนมิทธะสติ แก้พยาบาทสมาธิ แก้อุทธัจจะกุกกุจจะปัญญา แก้กามฉันทะร่างกายนี้มีอาหารเป็นที่ตั้ง ดำรงอยู่ได้เพราะอาศัยอาหาร ไม่มีอาหารดำรงอยู่ไม่ได้ แม้ฉันใด นิวรณ์ทั้งห้า ก็มีอาหารเป็นที่ตั้ง ดำรงอยู่ได้เพราะอาศัยอาหาร ไม่มีอาหารดำรงอยู่ไม่ได้ ฉันนั้นเหมือนกันอาหารของนิวรณ์ในที่นี้ หมายถึง ปัจจัยอันนำมาซึ่งผลคือ นิวรณ์ สิ่งที่เป็นอาหารให้กามฉันท์ที่ยังไม่เกิด เกิดขึ้น หรือกามฉันท์ที่เกิดแล้วให้เจริญไพบูลย์ยิ่งขึ้น ได้แก่ การมีอยู่ หรือ การกระทำในใจโดยไม่แยบคาย  ในสิ่งสวยๆงามๆ  หรืออารมณ์ที่เกิดขึ้นหลังจากได้ พบสิ่งสวย ๆ งาม ๆสิ่งที่เป็นอาหารให้พยาบาทที่ยังไม่เกิด เกิดขึ้น หรือพยาบาทที่เกิดแล้วให้เจริญไพบูลย์ยิ่งขึ้น ได้แก่ การมีอยู่ หรือ การกระทำในใจโดยไม่แยบคาย  ในสิ่งที่ทำให้เกิดความขุ่นเคืองใจ ขัดใจ  สิ่งที่เป็นอาหารให้ถีนมิทธะที่ยังไม่เกิด เกิดขึ้น หรือถีนมิทธะที่เกิดแล้วให้เจริญไพบูลย์ยิ่งขึ้น ได้แก่ การมีอยู่ของสิ่งเหล่านี้ หรือ การกระทำในใจโดยไม่แยบคาย  ในสิ่งเหล่านี้ คือ   ความไม่ยินดี ในที่อันสงัด หรือในธรรมทั้งหลายอันเป็นกุศลความเกียจคร้านความบิดกายด้วยอำนาจกิเลส ความเมาอาหารความที่ใจหดหู่สิ่งที่เป็นอาหารให้อุทธัจจกุกกุจจะที่ยังไม่เกิด เกิดขึ้น หรืออุทธัจจกุกกุจจะที่เกิดแล้วให้เจริญไพบูลย์ยิ่งขึ้น ได้แก่ การมีอยู่หรือ การกระทำในใจโดยไม่แยบคาย ในความไม่สงบใจเปรียบเสมือนกองไฟที่คุกร่น แม้ไม่เห็นเปลวไฟแล้ว เหลือแต่ถ่านดำๆ ก็ยังมีความร้อนออกมาอยู่ ให้คนที่นั่งผิงไฟรู้สึกร้อนได้สิ่งที่เป็นอาหารให้วิจิกิจฉาที่ยังไม่เกิด เกิดขึ้น หรือวิจิกิจฉาที่เกิดแล้วให้เจริญไพบูลย์ยิ่งขึ้น ได้แก่ การมีอยู่ หรือ การกระทำในใจโดยไม่แยบคาย  ในสิ่งที่เป็นที่ตั้งแห่งความสงสัย
ชเปทซ์เลอ   มาจากคำว่า Spatz  ซึ่งเป็นการลดรูปคำจากคำว่า Wasserspatzen  ซึ่งเป็นภาษาของแคว้นสวาเบีย  ทางตอนใต้ของเยอรมนี จากหลักฐานในสมัยคริสต์ศตวรรษที่ 18 โดยสันนิษฐานว่าน่าจะมีความหมายมาจากคำว่า นกกระจอก  หรือจากคำกริยา ทำให้เป็นก้อน  บางครั้งก็เรียกว่า Spatzen  หรือ Spätzli  และ Chnöpfli  ในสวิตเซอร์แลนด์ สำหรับที่มาของคำเรียกยังเป็นที่ถกเถียงกันอยู่ อีกสมมติฐานหนึ่งอ้างว่าเป็นคำยืมที่ออกเสียงผิดมาจากคำภาษาอิตาลี Spezzato  ซึ่งแปลว่า ถูกหั่นให้เป็นชิ้นๆเส้นชเปทซ์เลอเป็นอาหารท้องถิ่นประเภทแป้งจากแคว้นสวาเบียทางตอนใต้ของประเทศเยอรมนีติดกับแถบประเทศฝรั่งเศส รับประทานเป็นเครื่องเคียงหรือปรุงร่วมกับส่วนผสมอื่นก็ได้ ในฮังการีและสโลเวเกียมีอาหารจากเส้นชเปทซ์เลอที่คล้ายกันชื่อ galuska หรือ halušky และในออสเตรียมีอาหารคล้ายกันที่เกิดจากการผสมผสานระหว่างอาหารของฮังการีและสโลเวเกียเช่นกัน สเป็ซเล่อในแคว้นสวาเบียนิยมเรียกเป็นคำนามพหูพจน์ว่า Spätzlâ หรือ Spatzâ.หากเส้นชเปทซ์เลอนั้นมีความยาวมากกว่าสี่เท่าของความหนาของเส้นจะเรียกว่า langen Spätzle  และหากสั้นกว่าสองเท่าของความหนาจะเรียกว่า Knöpfle  และสำหรับชเปทซ์เลอที่จับเป็นก้อนขนาดไม่เท่ากันมีชื่อเรียกหลายชื่อด้วยกัน เช่น Raben , Störchen , Rappen , Nachtigallen , Großvat  er  หรือ Adler  ซึ่งล้วนแต่เป็นชื่อนกทั้งสิ้นแป้งชเปทซ์เลอมีส่วนผสมจากแป้งสาลี ไข่ไก่และน้ำอุ่น ในบางท้องที่อาจผสมนมและเกลือลงไปด้วย ซึ่งสัดส่วนของส่วนผสมจะแตกต่างกันไป ส่วนผสมโดยประมาณสำหรับรับประทาน 1 คน ใช้แป้งสาลี 100 กรัม เกลือหนึ่งหยิบมือและไข่ไก่หนึ่งฟอง และหากมีจำนวนคนเพิ่มขึ้นให้เพิ่มไข่มากกว่าจำนวนคนหนึ่งฟอง แป้งชเปทซ์เลอผสมสำเร็จตามร้านค้ามักจะใช้แป้งสาลีบดหยาบหรืออาจใช้แป้งสเปลท์หรือแป้งเซมะลีเนอร์บดละเอียดเป็นส่วนผสมซึ่งทำให้ส่วนผสมจับเป็นก้อนน้อยกว่าแป้งชเปทซ์เลอแตกต่างจากแป้งสำหรับทำเส้นพาสต้าตรงที่จะชื้นและนิ่มมากกว่าแต่เหนียวน้อยกว่า จึงทำให้รีดเป็นเส้นเหมือนเส้นพาสต้าไม่ได้ วิธีการทำเส้นชเปทซ์เลอมีหลายวิธีแตกต่างกัน คือการปาด เป็นวิธีดั้งเดิมที่ทำกันมา โดยวางก้อนแป้งที่นวดแล้วบนเขียงและใช้แผ่นปาดหรือมีดปาดแป้งออกเป็นเส้นลงในน้ำเดือดที่ใส่เกลือเล็กน้อย วิธีการนี้ค่อนข้างใช้เวลาและอาศัยความชำนาญการกด วิธีการนี้นำแป้งที่นวดแล้วมาใส่ในกระบอกกดรีดให้แป้งออกมาเป็นเส้นลงในน้ำเดือด ทำให้ได้เส้นที่ยาวสม่ำเสมอกันการไส คล้ายกับการใช้กบไสไม้ โดยตัวไสแป้งมีอยู่สองแบบ คือ แบบที่มีรูกลมเกลี้ยงสำหรับทำเส้นชเปทซ์เลอที่สั้นและหนาที่เรียกว่า Knöpfle  และตัวไสแบบที่มีช่องเปิดด้านล่างสำหรับทำเส้นมีขนาดยาวกว่าการกดแป้งลงบนกระชอนตาห่างนอกจากนี้ยังสามารถใช้เครื่องโม่ขนาดเล็กเป็นตัวบีบรีดแป้งได้อีกด้วยเมื่อเส้นชเปทซ์เลอสุกก็จะลอยขึ้นมา หลังจากนั้นใช้กระชอนตักขึ้นมาให้สะเด็ดน้ำโดยไม่ต้องแช่น้ำเย็น แต่สามารถรับประทานร้อนๆ ได้ทันที และนอกจากวิธีการเตรียมเส้นดังกล่าวแล้วยังมีเส้นชเปทซ์เลออบแห้งและแบบแช่แข็งขายที่สามารถนำมาต้มรับประทานได้ถั่วธัญพืชกับเส้นชเปทซ์เลอและไส้กรอกแบบแฟรงค์เฟิร์ต  : เป็นอาหารพื้นบ้านของแคว้นสวาเบียไกส์บวร์กเกอร์มาร์ช   สตูว์ตำรับดั้งเดิมของแคว้นสวาเบียใส่เส้นชเปทซ์เลอซุปเบรทชเปทซ์เลอ  ชเปทซ์เลอผัดเนยแข็ง   เป็นอาหารที่รู้จักมากที่สุดโดยเฉพาะในแคว้นสวาเบียและเรียกว่า “คเนิปเฟล่อผัดเนยแข็ง”  ในแคว้นอัลกอย  ของเยอรมนีและฟอร์อัลแบร์กในออสเตรีย โดยมีส่วนประกอบอาหารที่คล้ายกัน คือ เส้นชเปทซ์เลอ หัวหอมผัดและเนยแข็งชนิดต่างๆ ซึ่งมักนิยมใช้เนยแข็งเอมเมนทาลหรือเนยแข็งจากเทือกเขาแอลป์ แต่สามารถปรุงด้วยเนยแข็งจากลิมบวร์ก  เนยแข็งจากไวส์ลัค  หรือเนยแข็งจากฟอร์อัลแบร์ก  ก็ได้ อาหารจานนี้รับประทานพร้อมกับผักสลัด และหากมีชเปทซ์เลอผัดเนยแข็งเหลืออยู่ก็สามารถนำไปผัดกับเนยเพื่อรับประทานต่อได้ชเปทซ์เลอผัดกะหล่ำปลีและเบคอน   จะนำเส้นชเปทซ์เลอมาผัดกับกะหล่ำปลีดองเปรี้ยวและเบคอนรมควันจนกระทั่งกะหล่ำปลีดองเกรียมพอเหมาะชเปทซ์เลอตับบด   มีการผสมตับวัวบดไปในเส้นชเปทซ์เลอ รับประทานพร้อมกับหอมเจียวหรือนำไปใส่ในชุปก็ได้ชเปทซ์เลอราดซอสครีมแฮม  ทรอฟฟี   แป้งชเปทซ์เลอมีการผสมซอสเปสโต  ของอิตาลีลงไปด้วย เมนูนี้มาจากทางตอนเหนือของอิตาลีชเปทซ์เลอผักโขม   แป้งชเปทซ์เลอมีการผสมผักโขมสับละเอียดลงไปด้วย หรืออาจใส่ต้นกระเทียมด้วยก็ได้ รับประทานกับชิ้นหมูสามชั้นรมควันหั่นเป็นลูกเต๋าหรือราดซอสครีมแฮมได้เช่นกันชเปทซ์เลอแอปเปิ้ล   มีส่วนผสมของแอปเปิ้ล มักทานเป็นอาหารหวานในแคว้นอัลกอย  ของเยอรมนีพินซ์กาวเออร์ คาสน็อกเกิน   เป็นชเปทซ์เลอผัดเนยแข็งในแคว้นซาลส์บวร์ก  ของออสเตรีย โดยใส่เนยแข็งพินซ์กาวเออร์ซึ่งมีรสชาติจัดจ้านและกลิ่นฉุนโมห์นชเปทซ์เลอ   เป็นการนำเส้นชเปทซ์เลอมาผัดกับเมล็ดดอกป๊อปปี้  และน้ำตาลให้เกรียมกรอบชเปทซ์เลอไข่   เป็นการนำเส้นชเปทซ์เลอมาผัดกับเนยและไข่
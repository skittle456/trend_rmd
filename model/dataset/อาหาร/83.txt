หอยทอด  เป็นอาหารจีนชนิดหนึ่ง ประกอบด้วย แป้ง ไข่และหอย หอยทอดมีสองชนิดคือแบบแป้งกรอบและแบบแป้งนิ่ม แบบแป้งนิ่มนั่นใช้หอยนางรมผสมกับแป้ง เครื่องปรุงรส ทอดในกระทะที่ร้อนจัด ใส่ไข่ โดยแป้งที่ใช้เป็นแป้งใส เหนียว เสิร์ฟในกระทะร้อน พร้อมถั่วงอกและซอสพริก มีชื่อเป็นภาษาจีนแต้จิ๋วว่า "ออส่วน"  แบบแป้งกรอบถ้าใช้หอยนางรมเรียก "ออลัวะ"  ถ้าใช้หอยแมลงภู่เรียก "ไช่ลัวะ"  แต่ส่วนใหญ่เข้าใจว่าเป็นอาหารไทย  เหมือนอาหารจีนอีกหลาย ๆ ชนิดที่มาจากประเทศจีนแล้วนำมาปรับเปลี่ยนให้เข้ากับความชอบของคนไทย  หอยทอดที่ทำขายในแต่ละท้องถิ่นและมีเอกลักษณ์เป็นของตนเอง ได้แก่เยาวราช แป้งหอยทอดมีลักษณะเหลืองกรอบตลาดน้ำท่าคา จังหวัดสมุทรสงคราม แป้งเหนียวยืด หนา ไม่กรอบอำเภอโพธาราม จังหวัดราชบุรี ใส่ไข่มาก แป้งมีลักษณะคล้ายไข่เจียว ตำบลบ่อแร่  อำเภอโพธิ์ทอง จังหวัดอ่างทอง จะผสมแป้งจาก 3 ชนิด และไข่เป็ด เพื่อให้แป้งมีสีเหลืองทองแห้งและกรอบ และไม่ชุ่มน้ำมัน มักจะใช้กับหอย           แมงภู่จังหวัดพระนครศรีอยุธยา ส่วนผสมแป้ง 3 ชนิดกับไข่ และใช้หอยแมงภู่สด  แป้งจะเหลืองกรอบในปี พ.ศ. 2560 สภาอาหารริมทางโลกได้ยกให้หอยทอดเป็นหนึ่งในสามเมนูอาหารริมทางที่ดีที่สุดของกรุงเทพมหานคร
แกงหัวปลา  เป็นอาหารประเภทแกงในมาเลเซียและสิงคโปร์ มีต้นกำเนิดจากอาหารจีนและอาหารอินเดีย และยังเป็นที่นิยมในเนปาลด้วย นำหัวปลากะพงแดงมาแกงในน้ำแกงแบบเกระละโดยใส่ผักเช่นกระเจี๊ยบเขียวและมะเขือม่วง กินกับข้าวหรือขนมปัง นิยมใช้มะขามปรุงรสเปรี้ยวของแกงแกงหัวปลาหรือมูรี ฆันโต เป็นอาหารเบงกอลที่สำคัญอย่างหนึ่ง นิยมแกงกับปลายี่สกเทศ และยังเป็นอาหารสำคัญในเทศกาลเช่น ไภโผตา ไอพูโรภาต ต่อมา อาหารนี้ได้เป็นที่นิยมในมาเลเซียและสิงคโปร์ รูปแบบสมัยใหม่ของอาหารนี้เกิดขึ้นในสิงคโปร์ ซึ่งพ่อครัวเชื้อสายอินเดียได้ปรุงอาหารชนิดนี้ขายให้ลูกค้าชาวจีนและเปอรานากัน ทำให้มีการปรับปรุงใหม่เกิดขึ้น ในมิถิลา โอทิศา บังกลาเทศและเบงกอลตะวันตก ซึ่งมีอาหารหลักเป็นข้าวและปลา มีแกงหัวปลาที่ใส่ถั่วหรือผักอื่นๆ น้ำแกงข้นมากและรสเผ็ด นิยมใช้ปลายี่สกเทศ ในพิหาร มีอาหารที่คล้ายกันนี้เรียก มูรี ฆันถ์ ใช้หัวปลาทอดของปลาชนิดใดก็ได้
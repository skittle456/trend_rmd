ไก่ย่าง หรือไก่ปิ้งเป็นอาหารไทย ความจริงแต่เดิมไก่ย่างเกิดจากการเอาไก่มาทำให้สุกโดยการใช้ไฟ แต่เนื่องจากฝรั่งเข้ามาได้ลองรสชาติ ซึ่งไม่ได้เพียงใช้ไฟทำให้สุกเฉยๆแต่ยังมีการหมักเนื้อไก่อีกด้วย ทำให้ฝรั่งเรียกเมนูนี้ตามคนไทยคือ ไก่ย่าง นั้นเอง ฝรั่งจะเขียนภาษาอังกฤษว่า Kai Yang  ซึ่งหมายถึงอาหารไทยที่เอาเนื้อไก่มาทำให้สุกโดยใช้ไฟและมีการหมักด้วยเครื่องเทศเฉพาะตัวทานกับข้าวเหนียว จะเห็นได้ว่าฝรั่งไม่ได้เรียกว่า chicken เพราะฝรั่งถือว่า อาหารชนิดนี้เป็นเมนูใหม่ จึงเรียกตามคนไทยว่าไก่ย่าง Kai Yang ซึ่งเป็นอาหารยอดนิยมของคนไทย เช่นเดียวกับ ผัดกระเพรา ฝรั่งก็ไม่เรียก Stir fry Holy basil แต่เรียกตามชื่อคนไทยเลยว่า Phat kaphrao ซึ่งไก่ย่าง ใช้รับประทานได้ตั้งแต่อาหารจานหลัก อาหารว่าง อาหารเรียกน้ำย่อย หรือกับแกล้ม ซึ่งในแต่ละพื้นที่จะมีสูตรเฉพาะแตกต่างกันออกไป แต่ส่วนใหญ่มักจะนิยมทำให้หนังกรอบ เนื้อนุ่ม และมีความหอมจากเครื่องเทศ โดยรับประทานกับข้าวเหนียว นอกจากนี้อาจมีการปรุงรสเพิ่มเติม เช่น ทาไก่ด้วยขมิ้น หรือทำเป็น ไก่ย่างนมสด ไก่ย่างน้ำผึ้ง เป็นต้น
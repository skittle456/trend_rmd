น้ำจิ้ม เป็นเครื่องชูรสอาหารที่แพร่หลายในประเทศไทย ประกอบไปด้วยรสเค็ม, รสหวาน, รสเผ็ด และรสเปรี้ยว   โดยน้ำจิ้มมักจะเหลวมากกว่าน้ำพริก ยกเว้นซอสศรีราชาซึ่งสามารถเรียกได้ทั้งน้ำจิ้มศรีราชาและน้ำพริกศรีราชาน้ำจิ้มสามารถรับประทานกับอาหารประเภทย่างและนึ่งได้ โดยน้ำจิ้มนี้ประกอบไปด้วยกระเทียม, น้ำปลา, น้ำมะนาว และพริกขี้หนูน้ำจิ้มที่มีชื่อเสียงในประเทศไทย ได้แก่น้ำจิ้มไก่ เป็นน้ำจิ้มที่พบได้แพร่หลายทั่วประเทศ มีรสหวานมาก เผ็ดน้อย มักจะถูกเรียกว่าซอสพริกหวาน นิยมรับประทานคู่กับไก่ย่าง, ไก่ทอด หรือทอดมันปลากรายเป็นหลักน้ำจิ้มแจ่ว นิยมรับประทานคู่กับข้าวเหนียว, หมูปิ้ง, หมูย่าง หรือไก่ย่างน้ำจิ้มสะเต๊ะ รับประทานคู่กับหมูสะเต๊ะอาจาด มีส่วนผสมของแตงกวา, หัวหอม และพริก ผสมกับน้ำส้มสายชู รับประทานคู่กับหมูสะเต๊ะน้ำจิ้มสุกี้ รับประทานคู่กับสุกียากี้ มีส่วนผสมของน้ำมันงาและน้ำมันหอยน้ำจิ้มเต้าเจี้ยว มีส่วนผสมของเต้าเจี้ยว รับประทานคู่กับข้าวมันไก่น้ำจิ้มทะเล มีส่วนผสมของกระเทียม, น้ำปลา, น้ำมะนาว, น้ำตาล และพริก รับประทานคู่กับอาหารทะเลย่างหรือนิ่งน้ำจิ้มทอดมัน รับประทานคู่กับทอดมันปลา คล้ายกับน้ำจิ้มไก่ แต่มีส่วนผสมของแตงกวา, ถั่วบด และผักชี โดยทอดมันกุ้งกับทอดมันปูจะรับประทานคู่กับน้ำจิ้มบ๊วยแทนน้ำจิ้มแป๊ะซะ รับประทานคู่กับปลานึ่งในกะหล่ำปลี
นาซีจัมปูร์  หรือ นาซีเบอร์เลาก์  เป็นอาหารประเภทข้าวที่วางเนื้อสัตว์ ผัก ถั่วลิสง ไข่ และข้าวเกรียบกุ้งไว้ด้านบน นาซีจัมปูร์กินกับเครื่องเคียงหลายอย่าง ทั้งผัก ปลา และเนื้อสัตว์ เป็นอาหารจานหลักในหลายพื้นที่ทั้งในอินโดนีเซีย มาเลเซีย สิงคโปร์ และเนเธอร์แลนด์ ในจังหวัดโอะกินะวะของญี่ปุ่นมีอาหารที่คล้ายกัน เรียกจัมปุรูสูตรของนาซีจัมปูร์มีความหลากหลายในแต่ละพื้นที่ซึ่งมีความแตกต่างกัน ดังนี้ในชวาเรียกนาซีจัมปูร์ว่านาซีราเมซ และมีรูปแบบที่หลากหลายทั่วทั้งเกาะ เครื่องปรุงที่พบบ่อยคือหมี่ทอด พบครั้งแรกในชวาตะวันตกในบาหลีเรียกอาหารจานนี้ว่านาซีจัมปูร์บาหลีหรือนาซีบาหลี ลักษณะพิเศษคือใช้เครื่องเทศผสมแบบบาหลีที่เรียกบาซาเกเน็ป นอกจากนั้น ยังใส่ทูนาย่าง เต้าหู้ทอด แตงกวา ผักโขม เต็มเป เนื้อวัว แกงผัก ข้าวโพด ซอสพริก นิยมห่อใบตองขายชาวอินโดนีเซียเชื้อสายจีน พบในจาการ์ตาในพื้นที่ที่มีชาวจีนอยู่หนาแน่น นิยมเรียกว่านาซีจัมปูร์ตียงโฮอา หรือนาซีจัมปูร์แบบจีน นิยมใส่เนื้อย่าง หมูอบกรอบ หมูหวาน และสะเต๊ะ กินกับซุปไก่แบบจีนหรือซายูร์อาซินซึ่งเป็นซุปกระดูกหมูแบบอินโดนีเซีย อาหารแบบนี้ไม่พบในที่อื่นนอกจาการ์ตา
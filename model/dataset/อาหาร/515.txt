"ตัวละครในผมน่ะหรือคือราชาปีศาจ!" เป็นเนื้อหาที่ว่าด้วยตัวละครที่ปรากฏในนิยายซีรีส์และการ์ตูนมังงะ มะรุมะ ของอาจารย์โทโมะ ทาคาบายาชิ ตลอดจนอนิเมะ Kyo Kara Maoh!ชื่อและคำเรียกอื่นๆ:ยูริ （ユーリ）ฝ่าบาท （陛下）องค์ราชาปีศาจ （魔王陛下）ฝ่าบาทยูริ （ユーリ陛下）ไก่อ่อน （へな猪口） เรียกโดยโวลฟรัมยูจังเรียกโดยโชรินายน้อย/คุณหนู （坊ちゃん） เรียกโดยโยซัคชิบุยะ ยูริ ฮาราจุกุ ฟุริ （渋谷有利、原宿不利） เป็นการเล่นคำในภาษาญี่ปุ่น เนื่องจากชื่อ ชิบุยะ ยูริ ไปพ้องกับ “ย่านชิบุยะมีกำไร” จึงยกคำมาเทียบว่า ฮาราจุกุ ฟุริ ซึ่งหมายถึง "ย่านฮาราจุกุขาดทุน"เผ่าพันธุ์: ครึ่งปีศาจครึ่งมนุษย์โดยกำเนิด แต่มีคุณลักษณะของปีศาจทุกอย่างเพศ: ชายอายุ: 15-16 ปีวันเกิด: 29 กรกฎาคมส่วนสูง: 169.5 เซนติเมตรสถานะ: ราชาปีศาจ ปัจจุบันมีคู่หมั้นคือ ลอร์ดโวลฟรัม ฟอน บีเลอเฟลท์เป็นตัวละครเอกของเรื่อง ยูริเกิดในเมืองบอสตัน ประเทศสหรัฐอเมริกา แล้วกลับมาเติบโตที่จังหวัดไซตามะ ประเทศญี่ปุ่น คำว่า “ยูริ” นั้น ในภาษาของอาณาจักรเผ่าพันธุ์ปีศาจหมายถึง เดือนกรกฎาคม เขาเป็นนักเรียนชั้นมัธยมศึกษาตอนปลายปีที่ 1 ที่อ่อนโยนและมีจิตใจที่รักความถูกต้อง ความยุติธรรม แต่ก็มีนิสัยหุนหันพลันแล่นบ้างในบางครั้ง ยูริเป็นนักเล่นเบสบอลเลือดร้อนและสมาธิสั้น ชอบทำอะไรตามใจโดยไม่สนใจใคร นิสัยที่ว่านี้แม้แต่เขาก็ยังควบคุมไม่ค่อยจะได้ จนได้รับฉายาว่าเป็น “เพลงมาร์ชตุรกี” ปัจจุบันดำรงตำแหน่งเป็นราชาปีศาจที่ 27 ชื่อของเขา ชิบุยะ ยูริ นั้นมักถูกล้อเลียนให้คู่กับคำว่า “ฮาราจุกุ ฟุริ” แม้ว่าจะรู้สึกไม่ชอบใจชื่อนี้นัก แต่เขาก็ยังนำมาใช้อยู่เรื่อยๆ เช่น เวลาปลอมตัว หรือในเอกสารทางราชการบางอย่าง ยูริก็ลงนามโดยเขียนว่า “ชิบุยะ ยูริ ฮาราจุกุ ฟุริ” ด้วยเช่นกันเมื่อไหร่ก็ตามที่ยูริรู้สึกโกรธหรือโศกเศร้าจนสุดขีด เขาจะเปลี่ยนไปอย่างรวดเร็วแทบจะกลายเป็นอีกคนหนึ่ง เขาจะลืมตัวตนที่แท้จริงของตัวเองไป พลังปีศาจที่แท้จริงของราชาปีศาจจะถูกปลุกให้ตื่นขึ้น แล้วเขาจะพิพากษาเรื่องราวทั้งหมดโดยใช้ภาษาโบราณ เราเรียกราชาปีศาจในขณะนี้ว่า “องค์จักรพรรดิเหนือหัว” ในอนิเมะ ผมของยูริจะยาวขึ้นด้วย ยูริในโหมดองค์จักรพรรดิมักจะมีคำพูดติดปากว่า “ถึงจะไม่ได้คิดคร่าชีวิต แต่ถ้ายังไม่หยุด ข้าจะบั่นคอ  เจ้าซะ!” จากนั้นจะใช้เวทปีศาจจัดการ ทุกครั้งที่เกิดเหตุการณ์ประเภทนี้ขึ้น ยูริจะสร้างคำว่า “ความถูกต้อง” ด้วยของที่อยู่ในบริเวณนั้น เช่น น้ำ ทราย ดิน เป็นต้นยูริเริ่มสนใจกีฬาเบสบอลเพราะพ่อของเขาชอบเบสบอลจึงสอนยูริให้เล่นตั้งแต่ยังเด็ก จริงๆ แล้วเขามีลักษณะที่คล้ายกับตัวผู้เขียนอยู่หลายอย่าง เช่น เป็นแฟนคลับของทีมเบสบอลไซตามะเซบุไลออนส์ และยกย่อง อิโต้ ทสึโตมุ ซึ่งเคยเล่นในทีมและเคยเป็นผู้จัดการทีมอย่างสุดหัวใจ เป็นต้น และเพราะยูริเป็นแฟนคลับของทีมเซบุไลออนส์นี่เอง เขาจึงมีแต่เสื้อผ้าสีฟ้าเต็มไปหมด นอกจากนี้ยูริยังได้ตั้งทีมเบสบอลมือสมัครเล่นขึ้นมาโดยใช้ชื่อว่า “แดนดี้ ไลออนส์”  โดยที่ตัวเองปฏิบัติหน้าที่เป็นทั้งผู้จัดการทีมและกัปตันทีมควบคู่กันไป  ในอนิเมะ ยูริใช้ชื่อทีมเบสบอลธรรมดาๆ ว่า “ทีมเรารักเบสบอล” （野球好き）ยูริเป็นเจ้าของเรือนผมและดวงตาสีดำ สำหรับเผ่าพันธุ์มนุษย์แล้ว สีดำเป็นเรื่องของความโชคร้ายหรือความเป็นอมตะ แต่สำหรับเผ่าพันธุ์ปีศาจนั้น สีดำคือความงดงามอันเลอค่าหาที่เปรียบมิได้ เป็นสิ่งที่บ่งบอกถึงบุญญาธิการอันสูงส่งของบุคคลนั้น เมื่อยูริอยู่ในอาณาจักรปีศาจ เขาจะสวมชุดที่คล้ายกับชุดนักเรียนสีดำคอตั้งของญี่ปุ่น ซึ่งในที่นี้จะเป็นฉลองพระองค์ของกษัตริย์ตอนที่ยูริมาถึงโลกแห่งนี้เป็นครั้งแรก  เขาถูกอาดัลแบร์ทจับศีรษะแล้วใช้พลังดึงความทรงจำเกี่ยวกับการใช้ภาษาของเผ่าปีศาจในชาติที่แล้วของยูริออกมา ในอดีตชาติของยูริคือหญิงตาบอดนามว่า ซูซานา จูเลีย ทำให้แม้จะดึงความทักษะการใช้ภาษาออกมาแล้วก็ตาม แต่เขาก็ไม่สามารถอ่านตัวหนังสือออก ทำได้เพียงแค่พูดคุยโต้ตอบเท่านั้น ทักษะที่น่าทึ่งอีกอย่างหนึ่งก็คือ จูเลีย มีประสาทสัมผัสดีจึงใช้นิ้วสัมผัสตัวอักษรที่นูนออกมาจากวัตถุแล้วสามารถเข้าใจได้เกือบจะทันที นอกจากนั้นยูริยังมีส่วนอื่นๆ ที่เหมือนจูเลียอีกหลายอย่าง เช่น สามารถพูดภาษาอังกฤษได้เหมือนเจ้าของภาษา  หรือเรื่องที่ว่ายูริติดนิสัยพูดจาเอาแต่ใจตัวเอง เป็นต้นคอนราทเป็นผู้รับผิดชอบนำดวงวิญญาณของจูเลียมายังโลกมนุษย์เพื่อที่จะช่วยปกป้องว่าที่กษัตริย์ให้รอดพ้นปลอดภัยจากภัยคุกคามบางอย่าง ในตอนที่ยูริเดินทางไปโลกทางนั้นใหม่ๆ คอนราทได้ยกจี้ที่ทำมาจากศิลาปีศาจสีน้ำเงินให้แก่ยูริเป็นของขวัญ ซึ่งโดยแท้จริงแล้วจี้ห้อยคอนั้นเคยเป็นของจูเลียมาก่อน บนจี้มีการแกะสลักตราประจำตระกูลวินคอทไว้ด้วยแม้จะบอกว่าชาติก่อนยูริคือจูเลีย แต่ในความเป็นจริงแล้ววิญญาณของยูริเป็นเพียงสิ่งที่สืบทอดมาจากวิญญาณของจูเลียเท่านั้น ทั้งสองจึงไม่ใช่คนคนเดียวกันมอร์กิฟ  มอร์กิฟเป็นดาบมารที่พระราชายูริทรงครอบครองอยู่ ส่วนของฝักดาบมีรูปใบหน้าที่ดูน่าหวาดเสียว ใบหน้านี้แต่เดิมมักจะกรีดร้องหรือทำเสียงโหยหวนบ่อยครั้งดาบมารนี้อยู่ในการครอบครองของอาณาจักรเผ่าพันธุ์ปีศาจมานานนับตั้งแต่กษัตริย์รุ่นแรกแล้ว แต่มันกลับถูกขโมยไปอย่างไร้ร่องรอยเมื่อหลายร้อยปีก่อน จนกระทั่งยูริขึ้นครองราชย์ก็รับสั่งให้นำดาบมารกลับคืน แล้วก็เดินทางไปยังดินแดนของมนุษย์เพื่อค้นหา จนทราบว่ามันถูกผนึกไว้ในถ้ำแห่งหนึ่ง บนหน้าผากของรูปใบหน้ามีสิ่งที่คล้ายอัญมณีสีดำฝังไว้ ซึ่งสิ่งนี้จะคอยดูดวิญญาณของสิ่งมีชีวิตเพื่อเพิ่มพลัง  มันมักจะคำรามเสียง “อู...” “อา...” จากคำบอกเล่าของ มุราตะ เคน ทำให้ทราบว่าใบหน้าของดาบมารนั้นเปลี่ยนไปจากอดีตมาก และดาบนี้ยังซ่อนใบหน้าที่แท้จริงไว้อีกในอนิเมะ ศิลาที่ว่าได้ถูกนำกลับมาใส่ให้ดาบอีกครั้งแล้วชื่อและคำเรียกอื่นๆ:มุราตะ （村田） เรียกโดยยูริอัครเสนาบดี （大賢者） เรียกโดยพระปฐมกษัตริย์ใต้เท้า, ท่านเจ้าคุณ （猊下）เผ่าพันธุ์: ไม่ทราบแน่ชัด แต่มีคุณลักษณะของปีศาจทุกอย่างเพศ: ชายอายุ: 15-16 ปีสถานะ: อัครเสนาบดี  ชื่อเล่นคือ “มุระเคน” เกิดที่เกาะฮ่องกง สาธารณรัฐประชาชนจีน เคยเรียนหนังสืออยู่ห้องเดียวกันกับยูริ ตอนช่วง ม.ต้น ปีสองและปีสาม ปัจจุบันเป็นนักเรียนยอดเยี่ยมอยู่ที่โรงเรียนเอกชนชื่อดังแห่งหนึ่ง ชื่อของเขาไปพ้องกับดาราละครย้อนยุคที่ยูริชอบ ทำให้ยูริซึ่งปกติจะจำชื่อเพื่อนนักเรียนเก่าคนอื่นไม่ได้เลยนอกจากเพื่อนร่วมทีมเบสบอล จำชื่อของ มุราตะ เคน ได้ขึ้นใจ มุราตะเคยเรียนศิลปะป้องกันตัวมาบ้าง แต่ว่าทักษะดังกล่าวก็ไม่เคยปรากฏอย่างชัดเจนนัก เขายังชอบพูดอะไรที่ฟังดูเป็นเกร็ดประวัติศาสตร์หรือเรื่องเก่าๆ ซึ่งดูไม่เข้ากับอายุตัวเองอยู่บ่อยๆ จนทำให้ยูริถึงกับเคยถามว่า “ตกลงนายอายุเท่าไหร่กันแน่”อันที่จริงแล้วในอดีตชาติเมื่อนานมาแล้ว มุราตะเคยเกิดเป็นอัครเสนาบดีผู้เป็นแรงสนับสนุนและช่วยกันสร้างอาณาจักรเผ่าพันธุ์ปีศาจร่วมกับพระปฐมกษัตริย์ เมื่ออัครเสนาบดีสิ้นชีวิตลงก็กลับมาเกิดวนเวียนอยู่ในวัฏจักรสงสารเรื่อยมา โดยที่ความทรงจำในแต่ละชาติไม่ได้หายตามไปด้วย จากเนื้อเรื่องได้กล่าวว่า ชาติก่อนๆ ของเขานั้นแม้ความทรงจำจะยังอยู่ แต่คนในชาตินั้นก็แทบจะจำอะไรไม่ได้หรืออย่างมากก็จำได้แค่ครึ่งๆ กลางๆ ดังนั้นชาติปัจจุบันในฐานะ มุราตะ เคน ที่สามารถจำอดีตชาติได้เกือบหมดนับว่าเป็นเรื่องที่แปลกประหลาดเกินความคาดหมาย และด้วยเหตุนี้เอง ทำให้ทักษะการใช้ภาษาต่างประเทศของมุราตะดีเลิศ เพราะตัวเขาเคยเกิดในที่ต่างๆ บนโลกมนุษย์มาแล้วหลายครั้งพ่อแม่ของมุราตะ เคน มักจะทำงานยุ่งจนทำให้ไม่ค่อยได้พูดคุยกับคนในครอบครัวสักเท่าไหร่ ซึ่งที่จริงเป็นเพราะครอบครัวนี้ยึดหลักการช่วยเหลือตัวเองไม่ไปยุ่งเกี่ยวซึ่งกันและกัน จึงไม่ได้หมายความว่าครอบครัวไม่อบอุ่นแต่อย่างใด ด้วยเหตุนี้ทำให้เวลาที่อยู่คนเดียวมีมากกว่าคนอื่น เขาจึงชอบที่จะมาบ้านของยูริบ่อยๆ เพื่อทานแกงกะหรี่ฝีมือคุณแม่เพื่อน  เหตุการณ์ที่ทำให้มุราตะกับยูริสนิทสนมกันก็คือ ตอนที่ยูริเข้าไปช่วยมุราตะจากพวกเด็กเกเรจนนำไปสู่เหตุการณ์ที่ยูริหลุดไปยังโลกฝั่งโน้น ปัจจุบันมุราตะทำหน้าที่เป็นผู้จัดการทีมแทนยูริจากข้อมูลในดราม่าซีดีทำให้ทราบว่า มุราตะได้รับการรับรองจากมหาวิทยาลัยโตเกียวว่าได้ผลการทดสอบระดับ A และได้อันดับที่สองในการทดสอบข้อสอบชุดทดลองทั่วประเทศ อีกทั้งเขายังเรียนไปด้วยทำงานไปด้วย งานที่ว่าก็คือเป็นผู้พัฒนาโปรแกรมซอฟต์แวร์ และการซื้อขายหุ้นในส่วนของเนื้อเรื่องในดินแดนปกครองตนเองคาโลเรีย ยูริได้ต่อว่ามุราตะที่ไม่เคยบอกความจริงอะไรเขาเลย มุราตะได้ให้เหตุผลหนึ่งว่า “เขตการศึกษาห่างกันจึงไม่เคยเจอกันในโรงเรียนเลยจนกระทั่งขึ้น ม.ต้น” แต่ในหนังสือนิยายตอนพิเศษกลับได้กล่าวไว้ว่า ห้องเรียนตอนประถมของยูริอยู่ถัดจากห้องเรียนของมุราตะเมื่อราวๆ สี่พันปีก่อนอัครเสนาบดีได้รับภาระนำกล่องที่ปิดผนึกสสารแห่งความพินาศเอาไว้มาที่โลกมนุษย์สองกล่อง จากนั้นก็เวียนว่ายตายเกิดในโลกมนุษย์หลายสิบชาติ แต่การที่เขายังคงมีความทรงจำเกี่ยวกับชาติต่างๆ ที่ผ่านมาได้สร้างความหนักใจให้แก่พระปฐมกษัตริย์ในภาคอนิเมะ ทุกๆ ชาติที่เขาเกิด วิญญาณของอัครเสนาบดียังคงจำอดีตชาติได้ทุกชาติและยังคงมีความรู้สึกผูกพันต่อพระปฐมกษัตริย์ จนเมื่อประมาณสองพันปีก่อนวิญญาณได้เกิดเป็น “เจเนอุส” เจเนอุสได้อุทิศตนเพื่อพระปฐมกษัตริย์อย่างเต็มที่โดยสร้างองค์กรลับใต้ดินที่มีชื่อเรียกว่า “อีกาขาว” ขึ้นชื่อและคำเรียกอื่นๆ:ลอร์ดเวลเลอร์ （ウェラー卿） เรียกโดยคนทั่วไป รวมถึงโวลฟรัม คอนราด （コンラッド） เรียกโดยยูริพ่อทูนหัว （名付け親） เรียกโดยยูริในบางครั้งราชสีห์แห่งลุทเทนเบิร์ก/รุทเทมเบิร์ก （ルッテンベルクの獅子）หัวหน้า （隊長）เรียกโดยโยซัคลอร์ดคอนราท เวลเลอร์ （ウェラー卿コンラート） เรียกในอาณาจักรซีมารอนใหญ่และซีมารอนเล็ก ในภาษาญี่ปุ่นไม่แยกความแตกต่างในการใช้คำระหว่าง “เซอร์” กับ “ลอร์ด” เผ่าพันธุ์: ครึ่งปีศาจครึ่งมนุษย์เพศ: ชายสถานะ: โอรสองค์ที่สองของอดีตราชินีปีศาจ,  นายทหารชั้นผู้ใหญ่,  ขุนนางชั้นสูงในอาณาจักรซีมารอนใหญ่โอรสองค์รองของราชินีองค์ก่อน ดูจากภายนอกแล้วเหมือนอายุราวๆ 20 ปี คอนราทมีผมสีน้ำตาลและดวงตาสีชาอ่อนประกายสีเงินของดวงดาวซึ่งนับว่าเป็นของหายาก ผู้ชายที่ดูอบอุ่นคนนี้เป็นคนที่ตั้งชื่อให้กับยูริ  เพราะฉะนั้นเราจึงจะเห็นว่าทุกครั้งที่คอนราทเรียกยูริว่า “ฝ่าบาท” ยูริจะออกอาการไม่พอใจและตัดพ้อพลางขอร้องให้พ่อทูนหัวของเขาเรียกชื่อตัวเอง คอนราทปฏิบัติหน้าที่เป็นผู้อารักขาพระราชานับตั้งแต่ที่ยูริเดินทางมาไปโลกนั้นใหม่ๆ ทั้งยังเป็นผู้ให้คำปรึกษาเรื่องราวต่างๆ ตลอดจนเป็นคู่ซ้อมเบสบอลให้ยูริอีกด้วย ปกติแล้วคอนราทจะสวมชุดทหารสีเขียวเหมือนหญ้าอ่อนๆ ยกเว้นในงานพิธีการที่จะแต่งเครื่องแบบสีขาว เขาได้รับการยกย่องจากประชาชนและเหล่าทหารเป็นอย่างมาก ถึงขนาดเรียกร้องให้กลับไปเป็นผู้นำทัพเหมือนแต่ก่อนวันเกิดของคอนราทไม่มีการบอกไว้อย่างแน่ชัด และเจ้าตัวเองก็ดูจะไม่ประสงค์จะบอก ดังนั้นยูริจึงให้วันเกิดของเขา  เป็นวันเกิดอีกวันหนึ่งของคอนราท มีชื่อว่า “วันเกิดพ่อทูนหัว”คอนราทได้รับหน้าที่ให้นำดวงวิญญาณของว่าที่ราชาปีศาจเดินทางมายังโลกมนุษย์ เขาได้พบกับร็อดริเกซ นายแพทย์ชาวอเมริกันเชื้อสายละตินซึ่งเป็นชนเผ่าปีศาจที่อาศัยอยู่บนโลกมนุษย์ และคอนราทก็ได้รับการช่วยเหลือโดยศึกษาภาษาอังกฤษผ่านทางเครื่องมือลับสุดยอดที่ประดิษฐ์โดยองค์การนาซ่า หลังจากนั้นเขาได้พบกับมิโกะ ผู้ที่กำลังตั้งครรภ์ยูริอยู่ และเขาก็ได้กลายเป็นคนตั้งชื่อให้กับยูริ ในบรรดาพี่น้องทั้งสามคน คอนราทเป็นเพียงคนเดียวที่บิดาเป็นเผ่าพันธุ์มนุษย์ แม้จะไม่มีพลังเวทปีศาจเลย แต่อายุขัยของเขาดูเหมือนจะยืนยาวเช่นเดียวกับเผ่าปีศาจคนอื่นๆ เขาสืบทอดพรสวรรค์ด้านการใช้ดาบมาจากบิดา เป็นที่เกรียงไกรไปทั่ว และในมหาสงครามครั้งก่อน คอนราทก็ได้มีบทบาทอย่างมาก เพราะเขาได้ชัยชนะเหนือดินแดนแห่งความตายอาร์โนลด์ และเป็นเพียงคนไม่กี่คนที่อยู่รอดจากดินแดนแห่งความตายจนได้รับสมญานามว่า “ราชสีห์แห่งรุทเทมเบิร์ก”แต่ก่อนคอนราทเคยได้รับการศึกษาจากโรงเรียนสอนศิลปะการฟันดาบซึ่งอยู่ในความดูแลของตระกูลวินคอท แล้วได้รู้จักกับซูซานา จูเลีย ก่อนที่คอนราทจะเดินทางเข้าไปร่วมรบในมหาสงคราม เขาก็ได้รับจี้ห้อยคอซึ่งทำจากศิลาปีศาจสีน้ำเงินซึ่งสลับตราประจำตระกูลวินคอทไว้มา เป็นของขวัญจากซูซานา จูเลีย คอนราทเป็นลูกหลานของราชวงศ์มนุษย์ 3 ราชวงศ์  ซึ่งล้วนแต่ถูกโค่นล้มโดยอาณาจักรซีมารอนเดิมหมดแล้ว  ต่อมาเปลี่ยนเป็นนามสกุลธรรมดาว่า “เวลเลอร์”) ในตอนของดินแดนปกครองตนเองคาโลเรีย คอนราทได้แปรพรรคไปร่วมกับอาณาจักรซีมารอนใหญ่แขนข้างซ้ายของคอนราทที่ถูกตัดขาดออกไปนั้น คล้ายกับกุญแจกล่องต้องห้าม “จุดจบแห่งสายลม” มาก แต่นั่นก็ยังไม่ใช่ของจริงอยู่ดี เขาจึงเดินทางข้ามไปยังโลกมนุษย์เพื่อนำแขนซ้ายของโรบาลท์ เบอราร์ด ซึ่งเป็นกุญแจที่แท้จริงกลับมาในอนิเมะ คอนราทจะสวมชุดทหารสีกากี และแขนซ้ายที่ถูกตัดออกไปนั้น พระปฐมกษัตริย์ทรงนำแขนซ้ายกลับคืนมาให้ โดยมีพระบัญชาให้คอนราทตอบแทนพระองค์โดยการไปค้นหากล่องต้องห้ามในดินแดนมนุษย์ เมื่องานสำเร็จคอนจึงกลับอาณาจักรเผ่าพันธุ์ปีศาจอีกครั้งชื่อและคำเรียกอื่นๆ:ปรินซ์จอมเอาแต่ใจ  （わがままプー） เด็กคนที่สาม （三男ボイ） เรียกโดยอาดัลแบร์ทหนุ่มรูปงาม （美少年） เรียกโดยยูริลอร์ดฟอน บีเลอเฟลท์ （フォンビーレフェルト卿）โวลฟ์ （ヴォルフ）หนูฮันนี่（ハニーちゃん） เรียกตอนที่โวลฟรัมยังเด็ก และยูริเองก็เคยเรียกแบบนี้ครั้งหนึ่งเผ่าพันธุ์: ปีศาจเพศ: ชายอายุ: 82 ปี  วันเกิด: ไม่ทราบวันที่แน่นอน แต่อยู่ในช่วงฤดูใบไม้ผลิส่วนสูง: 171 เซนติเมตรน้ำหนัก: 52 กิโลกรัมสถานะ: พระคู่หมั้นในพระราชายูริ, โอรสองค์ที่สามของอดีตราชินีปีศาจโอรสองค์สุดท้องของราชินีองค์ก่อน คำพูดติดปากที่ใช้เรียกยูริคือ “ไก่อ่อน” เวลาอยู่เฉยๆ ดูเหมือนเป็นหนุ่มรูปงามที่มาจากสรวงสวรรค์ หากแต่วาจาของเขานั้นไม่รื่นหูสักเท่าไหร่ แถมเวลานอนเขาจะถีบนู่นถีบนี่ดิ้นไปดิ้นมาไม่น่ามองเอาเสียเลย ใบหน้าของโวลฟรัมทำให้ยูรินึกถึงหนึ่งในนักร้องประสานเสียงแห่งกรุงเวียนนา คนรอบๆ ตัวต่างให้ฉายาเขาว่า “เจ้าชายผู้เอาแต่ใจ” เพราะนิสัยของเขาเอง แต่แท้จริงแล้วโวลฟรัมถือว่าสมชาติชายชาตรีเลยทีเดียว เขาเป็นเพียงคนเดียวที่ได้สืบทอดเรือนผมสีบลอนด์และดวงตาสีเขียวมรกตมาจากมารดา รวมไปถึงทักษะการใช้เวทธาตุไฟซึ่งถือว่าเป็นพันธุกรรมที่สืบทอดมาทางฝ่ายมารดา แต่นิสัยที่เอาแต่ใจนั้นกลับได้รับมาจากบิดา โวลฟรัมมักจะสวมชุดทหารสีน้ำเงินซึ่งเต็มไปด้วยเครื่องประดับ หากดวงตาของเขาเปลี่ยนสีเป็นสีซีดจาง ก็แทบจะเหมือนกับพระปฐมกษัตริย์เลยทีเดียวโวลฟรัมเป็นคนที่มีทะนงในศักดิ์ศรีของความเป็นเผ่าพันธุ์ปีศาจบริสุทธิ์มาก ทำให้เขาเกลียดเผ่าพันธุ์มนุษย์อย่างสุดขั้วหัวใจ ในวัยเด็กเมื่อเขาทราบว่าพี่ชายคนที่สองมีบิดาเป็นชาวมนุษย์ นับแต่นั้นมาก็ปากคอเราะร้ายและทำท่าทีไม่ดีใส่คอนราทมาโดยตลอด แต่พอได้มาพบกับยูริแล้วท่าทีที่มีต่อคำว่า “มนุษย์” ของโวลฟรัมก็ค่อยๆ เปลี่ยนไปเมื่อเราไปต่างดินแดนหรือต่างโลก วัฒนธรรมก็ย่อมแตกต่างกัน ยูริเองก็ไม่ทันระวังในจุดนี้จึงเผลอเอามือไปตบแก้มข้างซ้ายของโวลฟรัมเนื่องจากถูกสบประมาทว่ามีแม่เป็นมนุษย์ต่ำๆ ซึ่งสำหรับอาณาจักรเผ่าพันธุ์ปีศาจแล้วการตบแก้มที่ข้างซ้ายถือเป็นการขอแต่งงาน ส่งผลให้โวลฟรัมกับยูริเป็นคู่หมั้นกันโดยปริยาย ในตอนนั้นโวลฟรัมรู้สึกโกรธแค้นมากจึงท้าประลองกับยูริ แต่ผลสุดท้ายก็ถูกยูริซึ่งกลายเป็นองค์จักรพรรดิปีศาจเอาชนะไปอย่างง่ายดาย นับจากนั้นเป็นต้นมาท่าทีของโวลฟรัมก็เปลี่ยนไปโดยเอาแต่พูดพร่ำเรื่องการเป็นคู่หมั้นและพร้อมที่จะแต่งงานทุกเมื่อชื่อและคำเรียกอื่นๆ:เกวน （グウェン）ท่านพี่ （兄上） โดยโวลฟรัมเผ่าพันธุ์: ปีศาจเพศ: ชายวันเกิด: ไม่ทราบแน่ชัด แต่เกิดในช่วงฤดูหนาวสถานะ: ผู้บัญชาการทหารสูงสุด, โอรสองค์แรกของอดีตราชินีปีศาจโอรสองค์แรกของราชินีองค์ก่อน เป็นชายหนุ่มที่ดูมีพละกำลัง พูดจาประชดประชันบ่อยครั้ง และมีรอยย่นระหว่างคิ้วตลอดเวลา มักจะชักสีหน้าเหมือนอารมณ์ไม่ดี เขามีผมสีเทาเข้มจนดูเผินๆ เหมือนเป็นสีดำและดวงตาสีฟ้า ปกติจะแต่งตัวด้วยชุดทหารสีเขียวเข้ม ชำนาญในการใช้พลังเวทสายธรณีเกวนดัลเป็นคนชอบของเล็กๆ น่ารักๆ ถึงขนาดถักตุ๊กตา เช่น แมว เป็นงานอดิเรกโดยให้เหตุผลว่าเป็นการฝึกจิตให้เป็นเอกภาพ ทว่าไม่ว่าจะทำเท่าไหร่ฝีมือก็ไม่มีทีท่าว่าจะพัฒนาขึ้นเลย เกวนดัลมักถูกใช้เป็นเครื่องมือในการทดลองของอะนิสซินาประจำ นอกจากนี้เกวนดัลกับเดนชาม  ยังเป็นเพื่อนสนิทกันด้วยการเป็นผู้ช่วยหรือถ้าจะพูดให้ถูกต้องก็คือเป็นผู้สำเร็จราชการแทนพระองค์สร้างความเดือดร้อนให้เกวนดัลไม่น้อย ถึงแม้จะเป็นคนพูดน้อย แต่เขาก็รักประเทศชาติและรักครอบครัวมากกว่าใครทั้งหมด ทำให้ผู้อยู่ใต้บังคับบัญชาตลอดจนราษฎรต่างก็เคารพรักชื่อและคำเรียกอื่นๆ:กุนกุน （ギュンギュン） เผ่าพันธุ์: ปีศาจเพศ: ชายอายุ: ไม่ทราบแน่ชัด แต่ดูคล้ายมนุษย์อายุประมาณ 30 ปีสถานะ: เสนาบดีเป็นเสนาบดีประจำตัวพระราชา   และเป็นผู้ถวายการศึกษาแก่ยูริ และยังเป็นหนึ่งในบรรดาหนูทดลองของอะนิสซินา มีครั้งหนึ่งที่กุนเทอร์ประสบเหตุจนทำให้ร่างกายอยู่ในสภาพกึ่งตาย ร่างของเขาถูกแช่แข็งเรียกว่า “กุนเทอร์หิมะ” และวิญญาณถูกนำมาใส่ในตุ๊กตกเรียกว่า “กุนเทอร์เบญมาศ” กุนเทอร์เป็นคนที่หลงใหลในตัวพระราชาของเขามาก พยายามทำตัวเป็นแกนนำทหารรักษาพระองค์อย่างเต็มที่ หลายครั้งที่พยายามทำอะไรหลายๆ อย่างเอาอกเอาใจยูริจนล้นขีดจำกัดกุนเทอร์เกิดในแคว้นไครสท์ซึ่งติดริมทะเล ตระกูลขุนนางของเขามีลักษณะเด่นที่สืบทอดกันมาก็คือ ดวงตาสีดอกไวโอเล็ต  ในบางครั้งกุนเทอร์จะเผลอหลุดคำหรือสำเนียงแปลกๆ อันเป็นภาษาถิ่นของเขาออกมา  เมื่อไหร่ที่กุนเทอร์รู้สึกตื่นเต้นจนทนไม่ไหวเขาจะปล่อยเลือดกำเดาบ้าง น้ำมูกน้ำหูน้ำตาบ้างอย่างจนเป็นเอกลักษณ์ประจำตัวไปนอกจากจะเป็นคนที่มีใบหน้าอันสวยงามแล้ว เขายังมีความเชี่ยวชาญอีกหลายด้าน ทั้งการเมืองการปกครอง การศึกษา เวทปีศาจ การต่อสู้ นับว่าเป็นคนเก่งชนิดหาตัวจับได้ยาก แต่เมื่อเขามาอยู่ต่อหน้ายูริเมื่อไหร่ ภาพเหล่านั้นจะหายไปทันที เขาจะดูเหมือนแค่คนบ้าคนหนึ่งเท่านั้น พอกุนเทอร์ดื่มเหล้าแล้ว เขาจะลุกขึ้นมาร้องรำทำเพลงถึงขนาดถอดชุดชั้นในมาครอบหัวเลยก็มี กุนเทอร์เคยทำงานเป็นข้าราชการครูสังกัดกองทัพ และเคยสอนคอนราทมาก่อน ปัจจุบันกุนเทอร์นอกจากจะเป็นเสนาบดีแล้ว เขายังใช้เวลาในแต่ละวันคิดฟุ้งซ่านเพ้อเจ้อเกี่ยวกับพระราชาที่รักยิ่งของเขา จึงเขียนไดอารี่ซึ่งเหมือนบทละครอันน่าตื่นตาตื่นใจและเกินจริงหลายเล่ม จนทางสำนักพิมพ์วรรณคดีและงานประพันธ์แห่งอาณาจักรเผ่าพันธุ์ปีศาจซื้อลิขสิทธิ์ไปตีพิมพ์จนเป็นที่โด่งดังมาแล้วกุนเทอร์นั้นเวลาไม่ได้ที่ไม่ได้อยู่ใกล้ยูริจะคลั่งแล้วก็เอาแต่ทำลายข้าวของไปทั่ว พอยูริกลับมาก็กอดยูริทันทีทันใด เนื่องจากนิสัยตื่นเต้นเพราะฉะนั้นเวลายูริอาบหรือเห็นยูริโป๊ก็จะออกอาการทันที มีอยู่ครั้งนึงกุนเทอร์ไปใส่รัดเกล้าที่พอเขาเข้ายูริก็จะทรมาน นั่นทำให้เขาถึงกับร้องไห้เลยที่เดียวชื่อหรือคำเรียกอื่นๆ:เซลี่ （ツェリ）ท่านเซลี่ （ツェリ様）เซ็กซี่ ควีน （セクシークイーン）เซลี่สีทอง （黄金のツェリ）ท่านแม่ （母上） เรียกโดยลูกชายทั้งสามเพศ: หญิงสถานะ: ขุนนางแห่งตระกูลชปิทสเว็ก, อดีตคือราชินีปีศาจเป็นราชินีปีศาจองค์ที่ 26 แห่งอาณาจักรเผ่าพันธุ์ปีศาจ  ผู้หญิงที่ได้รับฉายาว่า เซ็กซี่ ควีน คนนี้เป็นมารดาของเกวนดัล คอนราท และโวลฟรัม ซึ่งทั้งสามคนมีพ่อคนละคนกัน  เธอมีฉายาว่า “เซลี่สีทอง” จากที่เธอเป็นหนึ่งในหญิงแกร่งทั้งสามผู้ซึ่งมีพลังปีศาจสูงสุดในอาณาจักร เธอมีพี่ชายคือ ชตุฟเฟลเซซิลีมีผมสีทองและดวงตาสีเขียวมรกตเช่นเดียวกับโวลฟรัม เธอเป็นผู้หญิงสวย มีเสน่ห์ชวนหลงใหล และมากรัก ปัจจุบันกำลังออกเดินทางตามหารักไปรอบโลก บางครั้งเธอก็แต่งตัวด้วยชุดเซ็กซี่ทำตัวเป็น “นักรบแห่งรักผู้งดงามและร้อนแรง” ออกมามีบทบาท ส่วนลูกๆ ของเธอก็ได้รับสืบทอดความไม่รู้จักอายนี้มาเช่นกันชื่อและคำเรียกอื่นๆ:อะนิสซินาสีแดง （赤のアニシナ）สาวร้ายอะนิสซินา （毒女アニシナ）ปีศาจสีแดง （赤い悪魔）ฝันร้ายแห่งเผ่าพันธุ์ปีศาจ （眞魔国三大悪夢）นักประดิษฐ์สติเฟื่อง （歩く実験狂）เพศ: หญิงสถานะ: ขุนนางแห่งตระกูลคาร์เบลนิคอฟด้วยว่าเธอมีบุคลิกที่ทำให้ผู้ชายหวาดกลัวไปทั่วจึงได้รับสมญานามต่างๆ นานา โดยเฉพาะยามที่เธอทำตัวเหมือนแมดเมจิซิสต์  จะดูน่ากลัวกว่าปกติ เธอเป็นหนึ่งในสามของหญิงแกร่งแห่งอาณาจักรเผ่าพันธุ์ปีศาจ มีฉายาว่า “อะนิสซินาสีแดง” เพราะว่าเธอมีผมสีแดงเพลิง ดวงตาของเธอเป็นสีน้ำเงิน เธอคาดหวังที่จะทำให้อาณาจักรเผ่าพันธุ์ปีศาจเจริญรุ่งเรืองยิ่งขึ้นจึงพยายามประดิษฐ์เครื่องมืออำนวยความสะดวกต่างๆ  และในการนี้เธอได้ใช้เกวนดัล กุนเทอร์ และทหารบางนายมาเป็นหนูทดลองเครื่องมือของเธอ อะนิสซินาเกลียดไก่เป็นที่สุดจนมีเรื่องมีราวกับพี่ชายผู้ซึ่งเลี้ยงไก่เป็นงานอดิเรกอยู่เป็นประจำเจ้าตัวเคยบอกเอาไว้ว่า เธอไม่สนใจอะไรนอกจาก “เวทปีศาจ พิษวิทยา วรรณคดี การขับเคลื่อนพัฒนาสถานภาพของเพศหญิง การพัฒนาคุณภาพชีวิตประจำวัน การชกมวย การต่อสู้ และการเฝ้าสังเกตลอร์ดฟอน โวลแตร์” อะนิสซินาเป็นผู้สนับสนุนสิทธิสตรีโดยตรง แต่ดูเหมือนว่าเธอจะเข้าใจคลาดเคลื่อนจากคำว่า “ความเสมอภาคทางเพศ” ไปเป็น “การยกย่องเพศหญิงและให้เพศหญิงเป็นใหญ่” เสียแล้ว สำหรับอะนิสซินา เธอจะเข้มงวดและไม่ค่อยมีความเกรงใจกับผู้หญิงหรือผู้ชายที่มีท่าทีโอนอ่อน แม้แต่กับยูริซึ่งเธอเคารพนับถือก็ไม่ใช่ข้อยกเว้นด้วยบุคลิกของเธอนี้เองทำให้เกรตารู้สึกเคารพยกย่องอย่างมาก โยซัคเองก็ตกหลุมรักอะนิสซินาเพียงฝ่ายเดียว ในหมู่เด็กๆ เธอก็เป็นที่รู้จักในฐานะผู้เขียนหนังสือ “สาวร้ายอะนิสซินา” นอกจากนี้เธอยังเขียนหนังสือชุด “หญิงกับดัก” อีกด้วยชื่อและคำเรียกอื่นๆ:จูเลียสีขาว （白のジュリア）เพศ: หญิงสถานะ: ขุนนางแห่งตระกูลวินคอทเป็นหนึ่งในสามหญิงแกร่งแห่งอาณาจักรเผ่าพันธุ์ปีศาจ ฉายาคือ “จูเลียสีขาว” เป็นคู่หมั้นของอาดัลแบร์ทซึ่งทั้งสองคนก็รักกันมาก เธอเป็นคนที่เชี่ยวชาญศิลปะต่อสู้ มีนิสัยห้าวหาญ ไม่ยอมแพ้คนอื่นง่ายๆ และเป็นคนเลือดร้อน เธอสนิทกับคอนราทเพราะมีแนวคิดไม่สนับสนุนสงครามเหมือนกัน จูเลียตาบอดตั้งแต่กำเนิด  นอกจานี้เธอเป็นคนที่มีพลังเวทสูง และมีเวทปีศาจในการรักษาโรค เธอจึงเดินทางไปช่วยเหล่าผู้บาดเจ็บจากสงครามโดยไม่เลือกว่าจะเป็นมนุษย์หรือปีศาจ เธอทำงานอย่างหนักโดยไม่ได้พักทำให้สูญเสียพลังปีศาจมากเกินไปจนในที่สุดก็เสียชีวิต ก่อนหน้านั้นเธอได้ฝากฝังวิญญาณของเธอไว้กับคอนราทเพราะเธอตั้งใจว่าจะกลับมาเกิดอีกครั้ง ในอนิเมะ จูเลียสมัยเด็กเป็นเด็กแก่นเล็กน้อย โดยพื้นฐานเธอเป็นหญิงที่ดูนุ่มนวล เธอได้รับหน้าที่เป็นผู้ให้การศึกษาแก่โวลฟรัมในสมัยก่อน พี่ชายของเซซิลี ในสมัยที่เซซิลีครองราชย์อยู่นั้นชตุฟเฟลดำรงตำแหน่งเป็นผู้สำเร็จราชการแทนพระองค์กุมอำนาจการปกครองไว้ในมือ เขาเกลียดเผ่ามนุษย์มากถึงขนาดก่อสงครามขึ้นมา และผลักดันให้คอนราททำสงครามที่อาร์โนลด์ ชตุฟเฟลเคยพยายามจะเข้ามาครอบงำและยึดอำนาจจากยูริแต่ก็ไม่สำเร็จในอนิเมะ เขาหวังที่จะช่วงชิงอำนาจจึงวางแผนหาทางกับเรเวนบ่อยครั้งแต่ก็ไม่เคยประสบความสำเร็จเป็นญาติพี่น้องทางฝ่ายพ่อของเกวนดัล เมื่อก่อนเขาเคยถูกเนรเทศออกนอกอาณาจักรโดยใช้เหตุผลว่าออกไปค้นหาขลุ่ยปีศาจ แต่ในที่สุดก็ได้กลับมาแผ่นดินแม่อีกครั้งโดยพระบัญชาของพระราชายูริ เขาสูญเสียตาข้างซ้ายไปที่สเวเลร่าเพราะเคยถูกทดสอบว่าดวงตาข้างนั้นใช่กุญแจของกล่องต้องห้ามหรือไม่ ลอร์ดกรีเซลาเคยเสี้ยมสอนเกรตา และให้เกรตาเดินทางไปเข้าเฝ้าฝ่าบาท ลอร์ดกรีเซลามีใบหน้าที่คล้ายคลึงกับเกวนดัลแต่ดูแก่กว่าในอนิเมะนั้น หลังจากที่เขาได้กลับประเทศ เขารู้สึกทนไม่ได้กับสถานภาพของตนเอง แต่ด้วยคำเกลี้ยกล่อมของยูริและคำพูดของเกวนดัลทำให้เขายอมปฏิญาณสาบานอย่างจริงใจต่อแผ่นดินแม่อีกครั้ง เขามีภรรยาเป็นชาวมนุษย์ชื่อ “นิโคลา” มีบุตรชื่อ “เอินสท์” สายลับผู้คล่องแคล่วว่องไวของอาณาจักร บางทีก็ถูกเรียกว่า “ยาม” เป็นลูกครึ่งปีศาจกับมนุษย์ เกิดในอาณาจักรซีมารอนใหญ่ มีบิดาเป็นเผ่าพันธุ์ปีศาจ ส่วนมารดาที่เป็นเผ่าพันธุ์มนุษย์นั้นได้ทอดทิ้งเขาไปตั้งแต่ยังเล็ก โยซัคเป็นหนึ่งในทหารของกองพลรุทเทมเบิร์กที่สามารถเอาชีวิตรอดกลับมาได้ เป็นเพื่อนสมัยเด็กและเพื่อนนักรบของคอนราท โยซัคจะเรียกคอนราทว่า “หัวหน้า” เพราะติดคำคำนี้มาตั้งแต่สมัยออกรบด้วยกันโยซัคปฏิบัติงานหลายๆ อย่างให้เกวนดัล และเขาชอบงานประเภทที่ต้องปลอมตัวเป็นผู้หญิงมาก  มีครั้งหนึ่งที่โยซัคได้เข้ามาเยี่ยมเยียนปราสาทปฏิญาณโลหิตแล้วได้พบกันอะนิสซินาเข้า เขาตกหลุมรักเธอตั้งแต่แรกเห็น และมักเรียกเจ้าหล่อนว่า “อะนิสซินาจัง” โยซัคอยากจะเป็นหนูทดลองให้กับอะนิสซิมามาก แต่เพราะเขาไม่มีพลังปีศาจจึงไม่สามารถทำได้ ประเด็นที่ว่าเผ่าพันธุ์ปีศาจจงเกลียดจงชังมนุษย์นั้นทำให้โยซัครู้สึกกดดันมาโดยตลอดเขารู้สึกถูกใจกับความที่ยูริดูไม่เหมือนราชาเอาเสียเลย และเรียกยูริว่า “คุณหนู” บ่อยๆอดีตเจ้าหญิงแห่งจักรวรรดิโซราเชียซึ่งได้ล่มสลายไปแล้ว ปัจจุบันเป็น เจ้าหญิงพระราชธิดาในพระราชายูริแห่งอาณาจักรเผ่าพันธุ์ปีศาจและลอร์ดโวลฟรัม ฟอน บีเลอเฟลท์ เธอเคยวางแผนที่จะลอบปลงพระชนม์ราชาปีศาจ ทว่ายูริทำให้เธอสงบลงและคิดได้ทั้งยังได้รับเลี้ยงดูเป็นธิดาบุญธรรมอีกด้วย ก่อนที่อาณาจักรบ้านเกิดของเธอจะล่มสลายลง พระมารดานามว่า “อิซูรา”ได้ส่งเกรตาไปยังอาณาจักรบ้านเกิดของเธอเพื่อปกป้องธิดาให้พ้นจากภัยสงคราม  เกรตาเข้ากับพ่อแม่บุญธรรม  ไม่ค่อยได้ เธอจึงมักลงไปพูดคุยกับเกเกนฮูเบอร์ซึ่งถูกขังอยู่ในคุกใต้ดินของปราสาทจนสนิทสนมกัน ในที่สุดเกรตาก็ช่วยเกเกนฮูเบอร์แหกคุก และพากันหนีไปจนถึงชายแดนอาณาจักรเผ่าพันธุ์ปีศาจเกรตาเป็นเจ้าหญิงที่ได้รับความรักจากทุกคนในปราสาทปฏิญาณโลหิต เธอเดินทางไปศึกษาต่อที่อาณาจักรเผ่าพันธุ์มนุษย์ “คาวาลเคด”  เป็นแฟนคลับอะนิสซินาตัวยง และชอบหนังสือชุด “สาวร้ายอะนิสซินา” เป็นอย่างมากคู่หมั้นของซูซานา จูเลีย เขาเคยเป็นขุนนางของอาณาจักรเผ่าพันธุ์ปีศาจ แต่ได้ละทิ้งดินแดนไปเพราะรู้สึกโกรธแค้นเผ่าพันธุ์ปีศาจ เป็นคนที่มุ่งมั่นและซื่อตรงแม้ว่าร่างจะใหญ่โตบึกบันและพูดจาหยาบคายไปบ้าง อาดัลแบร์ทเป็นคนที่ใช้เวทศักดิ์สิทธิ์ดึงทักษะการใช้ภาษาออกมาจากความทรงจำในวิญญาณของยูริ ตัวเขาไม่ได้สังกัดอยู่ฝ่ายใดไม่ว่าจะมนุษย์หรือปีศาจ แต่ตั้งแต่ที่ทราบว่ายูริคือจูเลียกลับชาติมาเกิดเขาก็มีท่าทีที่แปลกไป เหมือนคอยเอาใจใส่ยูริ นอกจากนี้ อาดัลแบร์ทยังทำอาหารเก่งด้วยธิดาบุญธรรมของกุนเทอร์ผู้มีความสามารถใช้พลังผ่านมือในการรักษาโรคได้ เธอมีเรือนผมสีน้ำตาลหม่นคล้ายคล้ายขี้เถ้าและดวงตาสีเขียว กีเซลามีปัญหาเกี่ยวกับเลือดทำให้ผิวของเธอดูขาวซีดผิดปกติ ปกติแล้วเธอเป็นคนที่มีบุคลิกอ่อนโยนและเยือกเย็น แต่ในฐานะทหารแล้วท่าทีเธอกลับเข้มงวด พูดจากระโชกโฮกฮาก เรียกว่า “โหมดสิบเอก” และเธอได้รับสมญานามอย่างเกรงกลัวจากทหารใต้บังคับบัญชาว่า “จ่า”  ตอนที่โวลฟรัมเห็นกีเซลาในโหมดสิบเอกเป็นครั้งแรกทำให้เขารู้สึกหวาดกลัวเป็นที่สุดแท้จริงแล้ว เธอมียศเป็นนายร้อย และเคยออกไปยังสนามรบในฐานะผู้ช่วยผู้บังคับบัญชาของจูเลีย และเป็นคนนำร่างไร้วิญญาณของจูเลียไปฌาปนกิจด้วยตนเองในอนิเมะ ผมของกรีเซลาเป็นสีเขียวนายทหารของกองทัพอาณาจักรเผ่าพันธุ์ปีศาจ ชื่อจริงคือ “ลิลิท ลัทชี นานาทัง มิโคทัง ดาคัสคอส” เป็นนายทหารผู้น่าสงสารเพราะนอกจากจะถูกกีเซลาใช้งานอย่างหนักแล้ว บางครายังถูกอะนิสซินาจับมาเป็นหนูทดลองเครื่องไม้เครื่องมือที่เธอประดิษฐ์อีก ดาคัสคอสเคยถูกกุนเทอร์บังคับให้ออกบวชด้วยกันเพียงเพราะกุนเทอร์เข้าใจอะไรบางอย่างผิด เขาต้องโกนศีรษะแต่ก็รู้สึกชอบใจมาก จึงตัดผมทรงสกินเฮดตั้งแต่นั้นเป็นต้นมา ด้วยเหตุนี้ยูริจึงเผลอเรียกดาคัสคอสว่า “ปิกัสคอส” อยู่เรื่อยดาคัสคอสมีภรรยาชื่อ อัมบริน ซึ่งเป็นเลขานุการผู้แสนฉลาดปราดเปรื่องของเกวนดัล ทำให้ดาคัสคอสมักรู้สึกว่าตัวเองต่ำต้อยกว่าภรรยาอยู่เสมอเนื้อเรื่องต้นฉบับนั้น ดาคัสคอสไม่มีพลังปีศาจ แต่ในอนิเมะเขามีพลังปีศาจอยู่แม้ว่าจะเพียงนิดหน่อย นอกจากนี้ดาคัสคอสในอนิเมะยังเป็นคนโสดอีกด้วยนอกจากอัครเสนาบดีแล้ว มีเพียงแต่อุลรีเคะที่สามารถสื่อสารทางจิตกับพระปฐมกษัตริย์ได้ เธอเป็นเทพพยากรณ์อยู่ในสุสานกษัตริย์ มีผมยาวจรดพื้น มองดูภายนอกแล้วเหมือนยังเป็นเด็ก แต่ความจริงเธออายุ 800 ปีแล้ว เธอเป็นผู้ที่มีพลังปีศาจสูงมากจนอาจจะเรียกได้ว่ามีพลังรองจากพระปฐมกษัตริย์ ในขณะที่อุลรีเคะดำรงตำแหน่งเป็นเทพพยากรณ์เธอก็เคยใฝ่ฝันถึงความรักเหมือนกัน มีบางทีที่เธอต้องแอบร้องไห้ แต่ทั้งนี้ทั้งนั้นเธอก็ต้องรักษาภาพพจน์และประพฤติตนให้เหมาะสมกับตำแหน่งในอนิเมะ เธอเคยเรียกตัวยูริมาจากโลกมนุษย์เพียงเพราะเธอต้องการพบหน้าเขาเท่านั้นพี่ชายของอะนิสซินา ปัจจุบันเป็นขุนนางผู้ครองที่ดินแคว้นคาร์เบลนิคอฟตามระบบศักดินาสวามิภักดิ์ เขาเป็นชายร่างเล็กผู้มีดวงตาสีน้ำเงินและเรือนผมสีแดงเพลิงเช่นเดียวกับอะนิสซินา เดนชามเป็นคนที่มีหัวทางการค้า เดนชามเคยทาบทามสู่ขอเจ้าบ่าวให้กับอะนิสซินาโดยหวังผลด้านการเงินและการค้า แต่ถูกเกวนดัลเข้าแทรกแซง และในที่สุดเหตุการณ์ก็จบแบบไม่เป็นเรื่องเป็นราวอะไรชายคนนี้เป็นคนที่รักไก่อย่างสุดหัวใจ และเลี้ยงไก่ไว้เป็นจำนวนมากสามีคนที่สองของเซซิลีและเป็นบิดาของคอนราท เป็นคนรุ่นแรกๆ ของรุทเทมเบิร์ก แขนของเขาถูกสักและตัวเขาถูกขับไล่ออกจากดินแดนมนุษย์ ถึงแก่กรรมเมื่ออายุได้ 89 ปี ด้วยว่าเขาเป็นลูกหลานของสามราชวงศ์และเป็นนักรบฝีมือฉกาจที่นิสัยดี ทำให้เขาได้รับการเคารพยกย่องอย่างกว้างขวาง ในสมัยที่เขายังเป็นหนุ่ม เขาพาลูกชาย  ออกเดินทางท่องเที่ยวไปทั่วดินแดนของมนุษย์ และได้พาเหล่าผู้คนที่กลั่นแกล้งหรือไม่ได้รับการยอมรับด้วยว่าเกี่ยวข้องกับเผ่าพันธุ์ปีศาจ  กลับมายังอาณาจักรเผ่าพันธุ์ปีศาจในอนิเมะ เขาและเกวนดัลถูกโจรภูเขาโจมตี และในที่สุดเขาก็เสียชีวิตที่ยอดเขานั่นเองเป็นคนทำงานในครัว จากคำบอกเล่าของเซซิลีแล้ว เอฟเฟเป็นเด็กน่ารักผู้มีแก้มสชมพูเปล่งปลั่ง เธอทำอาหารเก่งมาก อีกทั้งยังสนิทสนมกับคอนราทเป็นอย่างดีเพราะเธอมักจะปรึกษาเรื่องของแฟนซึ่งทำงานอยู่ในหน่วยพิทักษ์ปกป้อง เอฟเฟมีน้องชายอยู่ ในแต่ละเดือนเธอจะโผล่หน้ามาจับกลุ่มพูดคุยฟุ้งซ่านตามประสาผู้หญิงเนื้อหาเดิม  เธอมีบทตั้งแต่ช่วงต้นๆ แต่ในอนิเมะ เธอเพิ่งมีบทตอนภาคที่สามในอนิเมะใช้ชื่อว่า "มาสเตอร์ลินเซย์ ฟอน วินคอท" （フォンウィンコット・リンジー） ลูกชายของพี่ชาย  ของเลดี้ซูซานา จูเลีย ฟอน วินคอท  นับตั้งแต่ที่จูเลียได้ล่วงลับไป ลินเซย์ถือเป็นเด็กที่มีเลือดของตระกูลวินคอทเข้มข้นที่สุด เปิดตัวครั้งแรกตอนอายุ 12 ปี แต่ด้วยลักษณะพิเศษของเผ่าพันธุ์ปีศาจเขาจึงดูเหมือนเด็กอายุราวๆ 3 ขวบ ในเนื้อเรื่องส่วนของดินแดนปกครองตนเองคาโลเรีย ลินเซย์ถูกเรียกตัวให้มายังปราสาทปฏิญาณโลหิตเพื่อมารักษากุนเทอร์ซึ่งได้รับพิษของตระกูลวินคอทในอนิเมะ เขาเป็นเด็กจอมซนและสนอกสนใจเกรตาเป็นพิเศษเมื่อราวๆ สี่พันปีก่อนพระองค์ทรงต่อสู้กับสสารแห่งความพินาศซึ่งกระจายทั่วโลกสำเร็จ และเสด็จเถลิงถวัลย์ราชสมบัติขึ้นเป็นพระปฐมกษัตริย์แห่งอาณาจักรเผ่าพันธุ์ปีศาจ จากพระสาทิสลักษณ์  ของพระองค์ที่มีอยู่ทำให้เห็นว่า นอกจากสีตาแล้ว ทุกส่วนของใบหน้าเหมือนโวลฟรัมจนน่าตกใจ  พระนามและถิ่นที่ประสูติยังคงไม่ทราบแน่ชัด ทราบเพียงว่าพระองค์เป็นพระโอรสในกษัตริย์ของอาณาจักรหนึ่งกับพระมารดาซึ่งเป็นนางรำ ทรงมีชีวิตที่สุขสบายอยู่ในพระราชวังส่วนใน แต่พระองค์ก็ทรงละทิ้งความสะดวกสบายนั้นแล้วเสด็จออกเดินทางอย่างไร้จุดหมายกับคณะนักแสดงในอนิเมะ พระปฐมกษัตริย์ทรงกังวลใจเกี่ยวกับกล่องต้องห้าม จึงทรงใช้วิญญาณของพระองค์เองปิดผนึกกล่องเอาไว้  และทรงฝากกุญแจกล่อง “จุดจบแห่งสายลม” ไว้ที่แขนของคอนราทเด็กหนุ่มที่ทำงานในฐานะเสนาธิการทางทหารถวายพระปฐมกษัตริย์ และเป็นเพียงคนเดียวที่สามารถต่อกรกับพระปฐมกษัตริย์ได้ ในนิยายได้บรรยายไว้ว่าหากปราศจากการช่วยเหลือจากอัครเสนาบดีแล้ว พระปฐมกษัตริย์เองก็ทรงไม่สามารถสร้างอาณาจักรขึ้นมาได้ และเพราะพระปฐมกษัตริย์เคยตรัสอะไรบางอย่างไว้ อัครเสนาบดีจึงได้เก็บความทรงจำไว้ในดวงวิญญาณของตนแล้วไปเกิดใหม่  อัครเสนาบดีมีเรือนผมและดวงตาสีดำซึ่งได้รับมาจากมารดา สาเหตุที่สีดำกลายเป็นของสูงค่าสำหรับอาณาจักรเผ่าพันธุ์ปีศาจนั้นก็มาจากอัครเสนาบดีนี่เองพ่อค้าที่อาศัยอยู่เมืองมิชชินายซึ่งอยู่ชานเมืองของประเทศผู้วางตัวเป็นกลาง “ฮิลด์ยาด” จริงๆ แล้วเป็นโอรสองค์โตของพระราชาแห่งอาณาจักรคาวาลเคด แต่เพราะเขาตกหลุมรักลูกสาวแห่งตระกูลพ่อค้าเอนรอย เขาจึงลาจากฐานันดรศักดิ์ ออกมาทำธุรกิจเปิดบริการบ่อน้ำพุร้อนในแหล่งท่องเที่ยว ลักษณะเด่นของฮิสคลิฟคือหัวล้าน ยูริจึงเรียกเขาว่า “คุณเหน่ง”ในอนิเมะ  หลังจากที่ฮิสคลิฟกลับอาณาจักร เขาได้ทำหน้าที่ทูตเจริญสัมพันธไมตรีกับอาณาจักรเผ่าพันธุ์ปีศาจ และเป็นแรงผลักดันป่าวประกาศถึงความสัมพันธ์อันดีระหว่างทั้งสองอาณาจักรโดยการจัดตั้ง “สหพันธ์เพื่อความร่วมมือกับอาณาจักรเผ่าพันธุ์ปีศาจ”ธิดาของฮิสคลิฟ เนื่องจากโอรสองค์รองแห่งอาณาจักรคาลวาเคดได้ประชวรจนสิ้นพระชนม์ไปแล้วและไม่มีโอรสหรือธิดาองค์ไหนเหลืออยู่เลย เบียทริซจึงต้องรัชทายาทเองหญิงเผ่าพันธุ์มนุษย์ที่ถูกยูริเข้าใจผิดตอนที่อยู่ในสเวเลร่า ในตอนนั้นเธอกำลังตั้งท้องกับลอร์ดเกเกนฮูเบอร์ กรีเซลา ภรรยาของเจ้าผู้ครองดินแดนปกครองตนเองคาโลเรีย อาณาจักรซีมารอนเล็ก  เนื่องจากสามีของเธอป่วยตายและลูกก็ยังไม่กลับมา เธอจึงสวมหน้ากากเสแสร้งว่าเป็นสามีและปกครองดินแดนดังกล่าว เธอไม่อาจทนต่อสถานการณ์การสูญเสียเด็กหนุ่มไปจากการส่งพวกเขาไปร่วมรบกับซีมารอน เธอจึงนำ “ยาพิษของวินคอท” ซึ่งถูกเก็บรักษาในห้องใต้ดินของตำหนักออกมาแล้วส่งต่อไปยังอาณาจักรซีมารอนใหญ่ พร้อมกับส่งยูริในฐานะ “ผู้ใช้ยาพิษ” ในตอนหลังฟลินได้กลายเป็นเจ้าผู้ครองดินแดนแทนสามีเป็นทหารและสุนัขรับใช้ที่ขยันขันแข็งของพระราชาแห่งซีมารอนเล็ก ซาราเลกี ลักษณะเด่นของมักซีนคือทรงผมเพราะเขาตัดผมสั้นและมีเหลือไว้มัดเป็นหางม้าสูงๆ เขาตะกละเวลาทานอาหารมาก ล้มเหลวในการสานสัมพันธ์กับผู้หญิงมาโดยตลอด หลังจากเหตุการณ์ที่คาโลเรียจบลงเขาก็ตกกระป๋อง และในตอนหลังก็ได้รับการเลี้ยงดูจากอาดัลแบร์ทในอนิเมะ มักซีนเป็นลูกน้องของเบอราร์ดแห่งซีมารอนใหญ่ และได้ลักลอบเข้ามายังปราสาทปฏิญาณโลหิตเพื่อจะแก้แค้น และแน่นอนว่าต้องล้มไม่เป็นท่าอีกคราพระราชาแห่งอาณาจักรซีมารอนเล็ก อายุ 17 ปี เขามีดวงตาสีทองและเส้นผมสีทองคำขาวยาวสลวย มีเป้าหมายที่จะรวมอาณาจักรทั้งหมดในโลกให้เป็นหนึ่งเดียวกับซีมารอนเล็ก ซาราเลกีจึงพยายามจะรวบรวมกล่องต้องห้ามทั้งสี่ เขาเป็นโอรสของอดีตจักรพรรดินีแห่งอาณาจักรผืนทรายศักดิ์สิทธิ์นามว่า “อาราซอน” กับพระราชาแห่งอาณาจักรซีมารอนเล็กองค์ก่อน “กิลบาล” และมีฝาแฝดอยู่อีกหนึ่งคน ซาราเลกีเคยถูกคิดว่าไม่มีพลังศักดิ์สิทธิ์จึงถูกขับไล่ออกจากอาณาจักรผืนทรายศักดิ์สิทธิ์ จริงๆ แล้วเขามีพลังลึกลับบางอย่าง เช่น สามารถมองเห็นสิ่งของในที่ที่มืดสนิทได้ แต่นั่นก็มีข้อเสียเพราะเขาต้องสูญเสียความสามารถในการมองสิ่งต่างๆ ในที่โล่งแจ้ง เพราะฉะนั้นจึงต้องใส่แว่นกันแดดไว้เกือบตลอดเวลาในอนิเมะ ซาราเลกีสามารถบังคับคนอื่นให้เหมือนหุ่นเชิดได้ด้วยอำนาจจากดวงตาของเขา และพยายามใช้ประโยชน์จากยูริเพื่อทำลายอาณาจักรซีมารอนใหญ่เป็นพี่ชายของยูริ ดวงตาตกเหมือนพ่อ ปัจจุบันเป็นนักศึกษามหาวิทยาลัยฮิโตะทสึบะชิ และชื่นชอบ อิชิฮาระ ชินทาโร่ มาก เขาวาดฝันไว้ว่าในอนาคตจะเป็นผู้ว่าราชการกรุงโตเกียว เขารักและเป็นห่วงน้องชายตัวเองมาก  มักเรียกยูริว่า “ยูจัง” บ่อยๆ และต้องการให้ยูริเรียกเขาว่า “พี่ชาย” บ้าง ทว่าความปรารถนานั้นก็ไม่ได้รับการสนองสักที นอกจากนั้นเขายังไม่เคยเรียกชื่อมุราตะเลย แต่เรียกว่า “คุณเพื่อนของน้องชาย” ในขณะเดียวกันมุราตะเองก็เรียกกลับว่า “คุณพี่ของเพื่อน”  โชริเกิดวันที่ 22 พฤศจิกายนในอนิเมะ เขาเดินทางไปยังอาณาจักรเผ่าพันธุ์ปีศาจหลายครั้ง มีความสามารถในการควบคุมและใช้พลังปีศาจ จนถูกกลุ่มใต้ดินอีกาสีขาวลักพาตัวไปเพื่อหวังจะใช้พลังนั่นราชาปีศาจบนโลกมนุษย์คนปัจจุบันมีความคิดที่จะให้โชริรับช่วงการเป็นราชาปีศาจต่อจากเขามารดาของยูริ นามสกุลเดิมคือ โมโตซาวะ มีงานอดิเรกเกี่ยวกับเด็กสาว  แต่สมัยยังเรียนอยู่เธอเป็นถึงนักกีฬาฟันดาบฉายาว่า “เจนนิเฟอร์แห่งโยโกฮาม่า” มิโกะจบการศึกษาจากมหาวิทยาลัยเฟอริส  ในบ้านชิบุยะนี้เธอเป็นคนที่แข็งแกร่งที่สุด มองภายนอกแล้วเธอดูไม่เหมือนคุณแม่ที่มีลูกเรียนอยู่มหาวิทยาลัยกับมัธยมศึกษาตอนปลายเลย ในตอนที่โชมะ สามีของเธอ บอกกับเธอว่าเขาเป็นชนเผ่าปีศาจ มิโกะกลับไม่ตกใจแต่กลับถามคำถามด้วยความอยากรู้อยากเห็น เช่น ปีศาจมีปีกหรือเปล่า เป็นต้น เธอคอยสอนลูกๆ อยู่เสมอว่า อย่าสร้างความเดือดร้อนให้แก่คนอื่นมิโกะยังคงหวังอยู่เสมอว่าลูกๆ จะเรียกเธอว่า “มาม้า” ในสักวันบิดาของยูริ เป็นชาวเผ่าปีศาจที่อาศัยอยู่บนโลกและเป็นลูกน้องของราชาปีศาจบนโลกด้วย ทำงานเป็นพนักงานธนาคารโกลบอลซึ่งเป็นธนาคารควบคุมดูแลตลาดการเงินที่แสนลึกลับ เรียกสั้นๆ ว่า “โกลกิ้งแมน” สามีคนนี้ไม่ค่อยกล้าเถียงภรรยาผู้มีอำนาจในบ้านสักเท่าไหร่ เขาเป็นครูสอนเบสบอลและถ่ายทอดความคลั่งไคล้เบสบอลให้แก่ยูริตั้งแต่เด็ก ในตอนที่โชมะเจอกับคอนราทซึ่งได้นำดวงวิญญาณของซูซานา จูเลียมายังโลกมนุษย์ เขาได้ต่อว่าคอนราทว่าให้ยิ้มแย้มเสียบ้างโดยเฉพาะกับลูกชายซึ่งจะกลายเป็นราชาปีศาจในวันหน้าเป็นเผ่าพันธุ์ปีศาจที่อยู่บนโลกมนุษย์และเป็นราชาปีศาจของที่นี่ด้วย ทำงานเป็นนักธุรกิจบริหารบริษัทหลายแห่ง ในตอนที่คอนราทเดินทางมายังโลกพร้อมกับดวงวิญญาณของราชาปีศาจองค์ถัดไป บ็อบได้เลือกชิบุยะ โชมะในอนิเมะ บ็อบเป็นเชื้อสายโดยตรงของ คริสเทล วินคอท  คอยปกป้องดูแลกล่องต้องห้าม “ก้นบึ้งแห่งกระจก” มาหลายชั่วอายุคนแล้ว และบ็อบเองก็มีพลังปีศาจอยู่ในระดับสูงทีเดียว หนุ่มชาวละตินอเมริกัน เป็นลูกน้องของบ็อบ ทำงานเป็นกุมารแพทย์ในเมืองเอลซาวายโย รัฐนิวเม็กซิโก ประเทศสหรัฐอเมริกา ร็อดริเกซเป็นคนผิวคล้ำและทำทรงผมแบบเดร็ดล็อก เขาได้รับคำสั่งให้พาคอนราทซึ่งเพิ่งเดินทางมาถึงโลกมนุษย์ไปพบกันบ็อบ และให้การสนับสนุนคอนราทในการเรียนรู้ภาษาผ่านทางเครื่องมือขององค์การนาซ่าจนในที่สุดก็สามารถสื่อสารกันเข้าใจได้ตอนยังเล็กเขาอยู่ในครอบครัวนักแพทย์ ร็อดริเกซเป็นแฟนพันธุ์แท้กันดั้ม ในตอนที่เขาพบกับมุราตะเขาถามคำถามว่า “ชอบชุดโมเดลแบบไหน” ซึ่งเป็นคำถามที่ผิดกับหมอทั่วไป สร้างความแปลกใจให้แก่มุราตะมากจนมุราตะยอมรับในตัวเขาเมื่อก่อนเขาเป็นคนที่เก็บรักษาดวงวิญญาณของว่าที่มุราตะ เคนดูเหมือนร่างกระดูกคน สำหรับตัวที่มีปีกงอกออกมาและบินได้ ยูริจะเรียกพวกมันว่า “ดูกบิน” （コッヒー） พวกมันทำงานเบ็ดเตล็ดต่างๆ เช่น งานขนย้าย อยู่ในบริเวณปราสาทปฏิญาณโลหิต ในอาณาจักรเผ่าพันธุ์ปีศาจมีอยู่จำนวนค่อนข้างมาก พวกมันเป็นนักกวีตัวยงพวกมันเป็นสายพันธุ์หนึ่งของเผ่ากระดูกดิน （骨地族） เรียกอย่างย่อว่า “ดูกดิน” （コッチー） ซึ่งประเภทนี้จะไม่สามารถบินได้ และจะจมตัวเองลงไปในดิน พวกมันชื่นชอบป่าช้าหรือสุสานมาก บางครั้งก็ออกมาอาบแดดกันอย่างครื้นเครง และเนื่องจากว่าไม่มีปีกมันจึงจมลงดินมองดูแล้วคล้ายกับโครงกระดูกของคนตายจนมีคนเข้าใจผิดอยู่บ่อยๆโครงกระดูกเหล่านี้เป็นพวกกินพืชและสัตว์ แต่ก็ไม่มีใครทราบเลยว่าพวกมันกินอะไรเป็นอาหาร นับว่าเป็นเรื่องลึกลับเสียยิ่งกว่าลึกลับอีก ร่างกายของพวกมันแม้จะถูกทำลาย แต่ตราบใดที่ยังไม่โดนฝังดินพวกมันก็สามารถรวมกลับมาเป็นตัวได้ใหม่  จนเกิดวัฒนธรรมการละเล่นของเด็กๆ ที่จะนำกระดูกของพวกมันไปเล่นประกอบชิ้นส่วนเหมือนเล่นอิฐบล็อกทั้งเผ่ากระดูกบินและเผ่ากระดูกดินล้วนแต่เป็นเผ่าพันธุ์หนึ่งของเผ่าพันธุ์ปีศาจ แม้ว่าพวกมันจะอยู่ห่างกันแต่ก็มีความเป็นไปได้ว่าพวกมันจะเข้าใจซึ่งกันและกันโดยสื่อสารกันทางโทรจิตในอาณาจักรเผ่าพันธุ์ปีศาจมีสุภาษิตกล่าวไว้ว่า “สามีภรรยาทะเลาะกันไปกระดูกดินก็กินไม่ได้”ม้าตัวโปรดของยูริ มีขนสีน้ำเงิน  เป็นม้าที่มีฝีเท้าดีเยี่ยม ม้าตัวนี้มีหัวใจอยู่สองดวงซึ่งนับว่าหายากและเป็นม้ารบในอุดมคติ ครูฝึกม้าคือคอนราทสัตว์สงวนของอาณาจักรเผ่าพันธุ์ปีศาจ มีชื่อเรียกอีกอย่างหนึ่งว่า “นกสวรรค์” （極楽鳥） มันมีปีกสีน้ำเงินครามและหางยาวสีส้ม มันจะร้อง “ลางร้าย~” ตามชื่อของมันคล้ายหมีแพนด้าแสนน่ารักที่มีเท้ามือเท้ายาว พวกมันมีรังอยู่ใต้ดินอาศัยอยู่กันเป็นครอบครัว ตอนที่ยูริออกไปตามหาขลุ่ยมารก็ถูกหมีทะเลทรายตัวหนึ่งเข้ามาโจมตี และหมีตัวดังกล่าวได้ตกหลุมรักกับทหารที่เดินทางไปด้วยในตอนนั้น  นายทหารตั้งชื่อให้กับหมีทะเลทรายว่า “เคจิ”ในอนิเมะ เคจิซึ่งได้รับการฝึกฝนอย่างเข้มงวดจากไรอัน จนในที่สุดไม่ใช่แค่เพียงทรายเท่านั้น มันยังสามารถดำดินได้ด้วยมองดูเหมือนหมีโคอาล่าขนาดมหึมา ตอนที่พวกมันโหนบนต้นไม้ไปมาก็ดูน่ารักดี แต่จริงๆ แล้วมันเป็นสัตว์กินเนื้อที่ดุร้ายมาก ลงจากต้นไม้เมื่อไหร่เป็นอันต้องรวมตัวกันโจมตีไม่เลือกหน้า แต่พอเห็นต้นไม้เมื่อไหร่พวกมันจะหยุดและขึ้นไปโหนโดยทันที ถึงตอนนั้นแล้วพวกมันก็จะกลับมาดูน่ารักดังเดิมในเนื้อเรื่องต้นฉบับโคอาล่าเหล่านี้ไม่มีเสียงร้องที่ชัดเจน แต่ในอนิเมะมันเคยร้องออกมาว่า “หยุดน้า!”นับว่าพวกพวกมันเป็นสิ่งที่ธรรมชาติได้รังสรรค์เป็นรางวัลเลยเดียว มองครั้งแรกเหมือนกับหมีเทดดี้แบร์สีน้ำตาลเข้มที่มีลวดลายและปีกเหมือนผึ้ง รวมๆ แล้วดูน่ารักน่ากอด ตัวขนาดพอๆ กับหมีสีน้ำตาล  ปกติพวกมันจะร้องว่า “โนงิสุ” และนางพญาผึ้งหมีสามารถพูดได้ด้วย ขึ้นชื่อว่าเป็นของที่หากเด็กๆ ได้กอดแล้วจะทำให้รู้สึกง่วงอย่างรวดเร็ว ในห้องใต้ดินของเรือนรับรองแขกในปราสาทปฏิญาณโลหิตนั้นมีรังที่นางพญาจะไปวางไข่ทิ้งไว้ ยูริและโวลฟรัมเคยบังเอิญไปพบเข้าและได้กลายเป็นพ่อแม่จำเป็นให้กับพวกมัน ในตอนนี้พวกมันย้ายถิ่นฐานไปยังแดนไกลแต่ในปีถัดไปพวกมันจะกลับมาเพื่อวางไข่อีกครั้ง มูลของผึ้งหมีแม้ว่าจะเหม็นแต่ก็มีชื่อในฐานะวัตถุดิบชั้นดีที่ใช้ทำสีวาดภาพในอนิเมะ พวกมันมีสีชมพู  และนอกจากนางพญาแล้วตัวอื่นๆ มีขนาดใหญ่กว่าตุ๊กตายัดนุ่นเล็กน้อยเท่านั้นโผล่มาในช่วงที่ยูริอยู่ในอาณาจักรคาโลเรีย เป็นสัตว์ที่เหมือนกับแพะ มีเส้นสีขาวคล้ายตัว T พาดอยู่บนใบหน้า มีเสียงร้องว่า “ระรึว่าบางที~” （ンモシカシテェェ） ภายใต้ขนนั้น บนผิวหนังของทีโซจะมีลายคล้ายตัว 666 อยู่ในอนิเมะ  พวกมันภูมิใจความสามารถในการวิ่งของพวกมัน สามารถรับนับหนักคนได้สองคนและทับคู่ต่อสู้ได้ เกลียดและกลัวขนมมันจูมาก แต่เวลาที่พวกมันได้กินแล้วอารมณ์จะเปลี่ยนเป็นรุนแรงร้ายกาจสุดๆ ในชาติก่อนของอัครเสนาบดีเคยปฏิบัติไม่ดีกับพวกมันไว้จนทำให้พวกมันรู้สึกเป็นศัตรูกับมุราตะเนื้อหาส่วนของอาณาจักรเผ่าพันธุ์ปีศาจแบรนดอน（ブランドン）เด็กหญิงจากริมทะเลสาบ （湖畔族の少女）เชอวาลิเยร์ （シュバリエ）หลุยส์ บิรง （ルイ・ビロン）อิซารา （イズラ）นินา （ニナ）เนื้อหาส่วนของดินแดนปกครองตนเองคาโลเรียอัฟโฟร （アフロ）เตรีน （テリーヌ）เจสันกับเฟรดดี้ （ジェイソン、フレディ）อาราซอน （アラゾン） พระราชาเบอราร์ด （Berard; ベラール）เนื้อหาส่วนของอาณาจักรผืนทรายศักดิ์สิทธิ์เยลซี （イェルシー）เบเนร่า （ベネラ）อาบิเกล เกรย์บุส （アビゲイル・グレイブス）　หลานสาวของเอพริล เกรย์บุสเนื้อหาส่วนพิเศษก็แค่คุณหนูเพียงชั่วคราว! （お嬢様とは仮の姿！）เอพริล เกรย์บุส（エイプリル・グレイブス）รีฮาลท์ ดูเตอร์ （リヒャルト・デューター）อองรี เรอชอง （アンリ・レジャン）ดีที （DT）เรเวน โดเรีย, ลาซาญา และซานเกรีย อัลฟอร์ด มาคีนา เบลมา โปจิ เอินสท์ กรีเซลา อังตวน ชอง เรอปิแยร์ ไลลา อองดีน เซราฟีน แอร์ฮาร์ท วินคอท คริสเทล วินคอท รูฟัส ซีกแบร์ท โวลแตร์ ลอเรนซ์ เวลเลอร์ รองซีล เบเลียส เจเนอุส เนื้อเรื่องอิงกับประวัติศาสตร์ยุโรปยุคกลาง  แต่ผู้เขียนได้ดัดแปลงกฎบางอย่างให้แตกต่างออกไป ดังนี้การสืบทอดราชบัลลังก์นั้นโดยปกติควรสืบทางสายเลือดของกษัตริย์ แต่ในอาณาจักรเผ่าพันธุ์ปีศาจต้องเป็นไปตามพระบัญชาของพระปฐมกษัตริย์เท่านั้น  ทำให้ไม่เหมือนระบอบกษัตริย์ที่แท้จริงเพราะอำนาจในการตัดสินใจเรื่องนี้อยู่ที่วิญญาณของพระปฐมกษัตริย์ ในสมัยรัชกาลก่อนหน้านี้  ลูกของเธอทั้งสามคนได้ขึ้นเป็นเจ้าชายทั้งสิ้น จนกระทั่งวันที่ยูริเดินทางมายังโลกแห่งนี้ เซซิลีก็ก้าวลงจากตำแหน่งพร้อมกับที่ลูกๆ ของเธอทุกคนลงมารับตำแหน่งขุนนางแทน จึงจะเห็นได้ว่าไม่สามารถสืบทอดอำนาจสู่ลูกหลานได้อำนาจของกษัตริย์ในอาณาจักรเผ่าพันธุ์ปีศาจนั้นถูกคานโดยขุนนางทั้งสิบตระกูลดังเช่นในยุโรปยุคมืดที่อำนาจตกอยู่ในมือขุนนางมากเกินไปอันเป็นลักษณะพิเศษของระบอบศักดินาสวามิภักดิ์ อีกทั้งอำนาจกษัตริย์ของอาณาจักรเผ่าพันธุ์ปีศาจยังถูกลิดรอดโดยสภาขุนนางซึ่งทำหน้าที่เหมือนระบอบคณาธิปไตย การตัดสินใจในเรื่องใหญ่ๆ พระราชาจำต้องนำเรื่องเข้าสู่สภาขุนนาง  เพื่อลงมติ จากข้อจำกัดเหล่านี้จึงเห็นได้ว่าแท้จริงแล้วกษัตริย์ไม่มีอำนาจเบ็ดเสร็จเด็ดขาดเลยลักษณะพิเศษอีกอย่างหนึ่งของอาณาจักรเผ่าพันธุ์ปีศาจคือ การสืบทอดตำแหน่งขุนนางสามารถทำได้ทั้งฝ่ายชายฝ่ายหญิง  ดังนั้นในกรณีของเลดี้เซซิลี ฟอน ชปิทสเว็ก เป็นขุนนางแห่งชปิทสเว็ก เธอย่อมมีสิทธิ์สืบทอดอำนาจทุกอย่างให้ตกสู่ลูกๆ ของเธอได้ แต่ลูกของเธอเลือกที่จะสืบทอดอำนาจจากฝ่ายบิดาแทน เราจึงไม่เห็นลูกทั้งสามใช้นามสกุลว่า “ฟอน ชปิทสเว็ก” นอกจากนี้การสืบทอดอำนาจยังไม่ได้ห่วงเรื่องสายเลือดแต่อย่างใด ดังจะเห็นได้จากที่กุนเทอร์เคยกล่าวไว้ว่า ลูกบุญธรรมของเขา  จะเป็นผู้สืบทอดถัดไปโดยปกติในภาษาญี่ปุ่น คำว่า 卿  ใช้ในชื่อเพื่อบอกยศถาบรรดาศักดิ์ เทียบกับภาษาอังกฤษได้ว่า “ลอร์ด” และ “เซอร์” ทำให้การแปลเป็นภาษาไทยค่อนข้างลำบาก เนื่องจากคนไทยจะชินกับคำในภาษาอังกฤษมากกว่า ในการ์ตูนฉบับแปลของ บริษัท บงกช พับลิชชิ่ง จำกัด ได้ใช้คำว่า “ลอร์ด” กับขุนนางทุกคนยกเว้นคอนราทที่ใช้ “เซอร์” แทน เนื่องด้วยสาเหตุว่าเขาเลือกใช้นามสกุล “เวลเลอร์” ซึ่งเป็นนามสกุลฝ่ายพ่อที่เป็นมนุษย์ พ่อของเขาไม่ได้เป็นขุนนางของอาณาจักรจึงไม่มีตำแหน่งขุนนางให้คอนราทสืบต่อ คอนราทจึงเป็นได้เพียงแค่ เซอร์คอนราท สภาขุนนางทั้งสิบเคยลงมติเลื่อนบรรดาศักดิ์คอนราทให้สูงขึ้น ทว่าเขาปฏิเสธที่จะรับ ในตอนนั้นเขามีพระอิสริยยศฐานันดรศักดิ์เป็นเจ้าชายอยู่แล้วจึงไม่กระทบอย่างชัดเจน จนกระทั่งเมื่อเข้าสู่รัชกาลใหม่ ฐานันดรศักดิ์เจ้าชายของเขาก็หมดไป ประกอบกับเขาเลือกใช้นามสกุลบิดา ทำให้ไม่มีบรรดาศักดิ์บิดามารองรับจึงกลายเป็นเพียงสุภาพชน แต่ในทางพฤตินัยแล้วเขาได้รับเกียรติในฐานะอดีตโอรสกษัตริย์ เราจึงเห็นว่าคอนราทสามารถเข้าร่วมงานพิธีสำคัญของชนชั้นสูงได้แต่ในอาณาจักรซีมารอนใหญ่ คอนราทเป็นผู้สืบเชื้อสายจากบิดาทำให้มีสถานะเป็นขุนนางและผู้มีสิทธิ์สืบบัลลังก์อย่างถูกต้อง ดังนั้นในอาณาจักรซีมารอนใหญ่เขาจึงเป็น "ลอร์ดคอนราท เวลเลอร์" อาณาจักรของเผ่าปีศาจจะใช้นามสกุลนำหน้าชื่อ เช่น グリエ・ヨザック เรียงให้ถูกแบบภาษาไทยจะเป็น โยซัค กุริแยร์ ไม่ใช่ กุริแยร์ โยซัค ส่วนอาณาจักรของเผ่าพันธุ์มนุษย์จะเรียนชื่อ-นามสกุลตามปกติ เช่น アルフォード・マキナー ก็เรียงตามปกติคือ อัลฟอร์ด มาคีนาลักษณะพิเศษของราชวงศ์ในยุโรป คือ จะแต่งงานข้ามระหว่างราชวงศ์ไปมา ดังนั้นในกรณีบิดาของคอนราทที่เป็นผู้สืบเชื้อสายจากสามราชวงศ์แห่งมหาทวีปก็แสดงว่า เขามีชื่ออยู่ในทำเนียบราชวงศ์และขุนนางของทั้งสามอาณาจักรนั้นเนื่องด้วยบรรพบุรุษ 
เดอะ เจนเทลเมน อัลลิแอนซ์ ครอส  เป็นการ์ตูนญี่ปุ่น แนวเลิฟคอเมดี้ ผลงานของ อารินะ ทาเนมูระ เริ่มลงตีพิมพ์ในนิตยสารริบบอน ของสำนักพิมพ์ชูเอฉะ ตั้งแต่แบบประจำเดือนกันยายน พ.ศ. 2547ไฮเนะ โอโตมิยะ เด็กสาววัย 15 ปี ศึกษาอยู่ที่โรงเรียนเคโคคุแผนกมัธยมปลาย เข้าเรียนที่นี่เพราะความรักที่มีต่อชิซึมาสะ โทงูผู้เป็นถึงจักรพรรดิหรือประธานนักเรียน ไฮเนะได้มีโอกาสเข้าร่วมในสภานักเรียนและใกล้ชิดกับชิซึมาสะที่เธอหลงใหล แต่ชิซึมาสะที่เธอได้พบนั้นกลับดูเป็นคนละคนกับในอดีตที่เธอเคยรู้จักโอโตมิยะ ไฮเนะ นางเอกของเรื่อง บอดี้การ์ดแห่งสภานักเรียน แพลทตินัมเพียงหนึ่งเดียวของโรงเรียนเทโคคุ เกิดมาในตระกูลคามิยะ ตอนเรียนอยู่ชั้น ป.4 ถูกขายให้กับตระกูลโอโตมิยะในราคา 50 ล้านเยน เป็นคนที่เรียนไม่ค่อยเก่งแต่มีจิตใจดี ตอนเด็กๆได้อ่านนิทานที่ชิซึมาสะ  แต่งขึ้นและประทับใจมากจนสารภาพรักกับชิซึมาสะตั้งแต่ยังเด็ก ทำให้ชิซึมาสะชื่นชมความจริงใจของเธอแต่เมื่ออยู่กับตระกูลโอโตมิยะแล้ว ไฮเนะก็เริ่มกลายเป็นนักเลง และได้รู้จักกับอุชิโอะและเมื่อได้พบกับชิซึมาสะ อีกครั้งหนึ่งเธอก็ตัดสินใจล้างมือจากวงการนักเลง ทำให้เธอถูกเพื่อนนักเลง ลงโทษอย่างหนักจนฟันหักไปสองซี่ ไฮเนะมุ่งมั่นจะเข้าเรียนโรงเรียนมัธยมเทโคคุเพื่อไล่ตามชิซึมาสะ แต่เมื่อไฮเนะเข้าเรียนก็ได้พบว่าชิซึมาสะกลายเป็นคนที่เย็นชา เธอจึงกลัวว่าเขาจะกลายเป็นเหมือนคาซึฮิโตะ พ่อของเธอ แต่ภายหลังเมื่อได้ใกล้ชิดกันไฮเนะก็เริ่มเข้าใจชิซึมาสะมากขึ้น จนได้รับรู้ว่าที่จริงแล้วชิซึมาสะที่เธอพบที่โรงเรียนนั้น ความจริงคือทาคานาริซึ่งเป็นตัวแทนของชิซึมาสะไฮเนะเป็นคนร่าเริง เป็นที่รักของทุกคน ขยันขันแข็ง เวลาว่างชอบหางานพิเศษทำเสมอ ส่วนมากมักทำงานทำความสะอาดที่โรงเรียน เมื่อได้เงินมาก็นำไปมอบให้เรียคุกะซึ่งเป็นแม่เลี้ยงของเธอเสมอตอนที่ยังอยู่กับตระกูลคามิยะนั้นไฮเนะได้เรียนเปียโน จัดดอกไม้ บัลเลต์ แต่เมื่อไปอยู่กับตระกูลโอโตมิยะก็เลิกเรียนไปหมดในอดีต ไฮเนะเคยเป็นสาวนักเลง เพราะอยากระบายความรู้สึกที่อัดแน่นออกให้หมด และในช่วงนั้นเอง เธอก็ได้พบกับอุชิโอะ จึงกลายเป็นเพื่อนรักกันตั้งแต่นั้นมาโทงู ชิซึมาสะ จักรพรรดิที่แท้จริงของโรงเรียนที่ทุกคนเคารพนับถือ เพราะตระกูลโทงูร่ำรวยที่สุดในโรงเรียน ปฏิบัติตนต่อไฮเนะอย่างสุภาพ แต่เวลาอยู่กับคนอื่นมักจะเย็นชา จำเป็นต้องให้ทาคานาริเป็นตัวแทนเพราะมีอาการป่วยอยู่ รักไฮเนะมาก เพราะไฮเนะเป็นเพียงคนเดียวที่จริงใจต่อเขาโดยไม่หวังผลประโยชน์ใดๆ ชิซึมาสะไม่ค่อยได้ปรากฏตัวในเรื่องมากนักถึงชิซึมาสะจะรักไฮเนะมาก แต่จากที่ดูมาแล้ว เหมือนกับเขาจะรักพี่ชายมากกว่าเล็กน้อยโทงู ทาคานาริ จักรพรรดิ ผู้นำของสภานักเรียน เป็นพี่ชายฝาแฝดของชิซึมาสะ ในตอนแรกมีนิสัยเย็นชาแต่เริ่มอ่อนโยนขึ้นเมื่อได้พบกับไฮเนะ เป็นคนที่เขียนนิทานขึ้นมา เกลียดชิซึมาสะมากเพราะชิซึมาสะแย่งทุกอย่างไปจากเขา ในตอนแรกทาคานาริไม่ชอบไฮเนะเพราะรู้สึกว่าน่ารำคาญ แต่ตอนหลังเขาก็หลงรักไฮเนะ แม้จะรู้ว่าไฮเนะเป็นของชิซึมาสะก็ตามอามามิยะ อุชิโอะ เลขานุการสภานักเรียน เป็นเพื่อนสนิทของไฮเนะ อุชิโอะชอบไฮเนะมากเกินกว่าที่ไฮเนะเองจะรู้ เธอมีฉายาว่าแม่ดอกไฮเดรนเยีย อุชิโอะเรียกร้องความสนใจจากไฮเนะด้วยการคบผู้ชายมากหน้าหลายตา เธอเข้าร่วมสภานักเรียนเพื่อที่จะได้อยู่กับไฮเนะโดยการบริจาคเงินจำนวนมากให้กับทางโรงเรียนในอดีต พ่อของอุชิโอะมีภรรยาหลายคน แต่ภรรยาหลวงนั้นมีลูกไม่ได้จึงต้องรับอุชิโอะซึ่งเป็นลูกของภรรยาน้อยมาอุปการะ และอุชิโอะก็โดนสังคมต่อว่าทำร้าย เกือบตายหลายครั้งทั้งโดนวางยาพิษ และโดนรัดคอ พ่อของอุชิโอะบอกเธอเสมอว่า "เมื่อลูกยิ้มให้ใคร ลูกก็จะถูกเอาเปรียบ" นั่นทำให้อุชิโอะไม่สามารถยิ้มได้ และไม่อยากจะยิ้มและช่วงหนึ่งหลังจากที่ปรับความเข้าใจกับไฮเนะโดยที่มีอาจารย์เซนริให้คำแนะนำลับๆ เธอก็ยิ้มง่ายขึ้น และสนิทกับมาโอะจังขึ้นนิดหน่อย อย่างเช่นตอนหนึ่ง ที่มาโอะถามอุชิโอะว่า "จะกินขนมมั้ย" อุชิโอะตอนแรกตอบว่า "ไม่" แต่ว่าอีกสักพักหนึ่งเธอก็เสริมขึ้นมาว่า "แต่ถ้าเป็นคาราเมล ฉันกินได้"ผู้ชายคนแรกของอุชิโอะก็คืออาของอุชิโอะ ซึ่งมีในตอนพิเศษในเล่มสุดท้ายนิยามความรักของอุชิโอะก็คือ "จะเป็นใครก็ได้ ขอแค่สอนความรักให้ฉันได้ก็พอ"อิจิโนมิยะ มาโอระ เหรัญญิกแห่งสภานักเรียน และเป็นบุรุษไปรษณีย์ด้วย ความจริงแล้วมาโอระเป็นผู้ชายและมีชื่อจริงว่าโยชิทากะ อิจิโนมิยะ เป็นเพื่อนสมัยเด็กของมางุริ พ่อแม่ทำกิจการออกแบบเสื้อผ้า มาโอระมีสัตว์เลี้ยงชื่อโอโคริ-มาคุริ ซึ่งเป็นเหมือนสัญลักษณ์ประจำการ์ตูนเรื่องนี้ด้วย มาโอระชอบมางุริแต่มางุรินั้นชอบทาคานาริมากกว่า มาโอระจึงมักเปลี่ยนเป็นมาดบุรุษไปรษณีย์เพื่อให้มางุริสนใจซึจิมิยะ มางุริ รองประธานสภานักเรียน ครอบครัวของมางุริเป็นยากูซ่าจึงมีนิสัยค่อนข้างก้าวร้าว ในตอนแรกสุดมีข่าวลือว่ารักกับชิซึมาสะ  เพื่อไม่ให้มีสาวๆมายุ่งกับจักรพรรดิได้ แต่มางุริก็รักทาคานาริจริงๆ จนภายหลังมางุริก็ไปรักมาโอระหรือบุรุษไปรษณีย์แทนนารุมิยะ เซนริ เป็นครูที่ประจำอยู่ห้องพยาบาล แต่จริงๆแล้วเป็นพ่อบ้านประจำตระกูลโทงู ตอนแรกสนใจอุชิโอะเพราะเธอหน้าตาเหมือนกับคนที่เค้าเคยชอบมาก  แล้วเธอก็ตายลง โดยก่อนจะตายเธอได้ขอไว้ว่า "หากเธอจะรักใคร ก็พาเค้ามาที่นี่ให้ฉันเห็นด้วยนะ" จากนั้นเซนริก็สัญญากับตัวเองว่าจะไม่รักใครอีก แต่แล้วเขาก็ได้มาพบอุชิโอะ..โทยะ พ่อบ้านประจำตระกูลโทงู ที่มาเรียนหนังสือเพื่อคอยดูแลจักรพรรดิ์โอโตมิยะ อิซึกิ พ่อเลี้ยงของไฮเนะ รักคามิยะ ไมกะอยู่โอโตมิยะ คุซาเมะ น้องชายบุญธรรมของไฮเนะ ตอนแรกคุซาเมะแอบชอบไฮเนะอยู่แต่ว่าไฮเนะคิดกับคุซาเมะแค่น้องชายเท่านั้นคามิยะ คาซึฮิโตะ พ่อของไฮเนะ เป็นคนที่ขายไฮเนะไปด้วย มีอุปนิสัยเย็นชา ความจริงแล้ว คาซึฮิโตะเพียงแค่ต้องการปลดปล่อยไฮเนะให้เป็นอิสระ เพราะไม่อยากทำผิดกับไมกะเหมือนที่ตัวเองเคยทำกับเธอ เพราะฉะนั้น ไฮเนะก็เลยเป็นเหมือนสิ่งเดียวที่เขาสามารถใช้ทดแทนความรู้สึกผิดในใจได้คาซึฮิโตะเป็นคนที่ค่อนข้างขี้อายเมื่ออยู่กับไมกะ แต่ก็เป็นคนเข้มแข็ง มีบุคลิกผู้นำคามิยะ ไมกะ แม่ของไฮเนะ มีความรักกับโอโตมิยะ อิซึกิ แต่ต้องมาแต่งงานกับคาซึฮิโตะ เนื่องจากผลประโยชน์ทางธุรกิจ เธอความจำเสื่อมในช่วงแรกเรื่อง แต่หลัง ๆ ก็ได้รับความทรงจำกลับมาคามิยะ โคมากิ น้องสาวแท้ๆของไฮเนะ เป็นประธานนักเรียนม.ต้น เป็นคนที่มีนิสัยเรียบร้อย เอาแต่ใจ และชอบออกคำสั่งเป็นที่สุด ปัจจุบันคบอยู่กับคุซาเมะคามิยะ ทาจิบานะ น้องชายแท้ๆของไฮเนะ เป็นเด็กปากร้าย ท่าทางเหมือนจะไม่ชอบไฮเนะแต่จริงๆแล้วรักไฮเนะมากบุรุษไปรษณีย์ ทำหน้าที่คอยส่งจดหมายภายในโรงเรียน ความจริงแล้วคือมาโอระปลอมตัวมาสตราห์ล ทาจิมิยะ ที่ 3 รปภ.ของโรงเรียน มีฐานะร่ำรวย แต่น่าแปลกที่เขามาทำงานเป็นรปภ.ได้เว็บไซต์อย่างเป็นทางการ เว็บไซต์อย่างเป็นทางการของโรงเรียนเทโคคุ 
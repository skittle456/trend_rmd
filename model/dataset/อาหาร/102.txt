อาหารสัตว์มีความสำคัญ และจำเป็นต่อการดำรงชีวิตและการเจริญเติบโตของสัตว์ อาหารของสัตว์อาจได้มาทั้งที่เกิดขึ้นเองตามธรรมชาติและหรือเกิดขึ้นจากการแปรรูปที่ได้จากพืช หรือสัตว์ เป็นสิ่งที่มีสารอาหารและเป็นประโยชน์ในการบำรุงร่างกายแก่สัตว์  ซึ่งอาหารสัตว์ส่วนมากจะได้มาจากพืช ได้แก่  มันสำปะหลัง รำ  ปลายข้าว  เป็นต้นอาหารสัตว์มี 2 ประเภท ได้แก่ แบ่งตามส่วนประกอบทางเคมีของสารอาหารและแบ่งตามปริมาณเยื่อใยอาหารสัตว์มี 2 แบบ คือ แบบหยาบและแบบข้น  เมื่อสัตว์ได้กินอาหารเข้าไปแล้วและอาหารก็เปลี่ยนเป็นพลังงาน และพร้อมที่จะนำไปใช้ในส่วนต่าง ๆ ของร่างกาย ได้แก่การเจริญเติบโต  อาหารสัตว์ถูกใช้ในการสร้างเนื้อเยื่อในร่างกาย  ไม่ว่าจะเป็นส่วนของหนัง โครงกระดูก  และอวัยวะภายใน  สัตว์แต่ละวัยมีความต้องการของจำนวนและปริมาณของอาหารที่ต่างกัน  จึงควรจัดหาอาหารให้ถูกต้องและประหยัด การดำรงชีพ  การให้พลังงานในการทำงานของอวัยวะส่วนต่าง ๆ เพื่อสามารถให้มีชีวิตอยู่ต่อไปได้  เช่น  การหายใจ  การเคลื่อนไหว  การสืบพันธุ์  สัตว์ที่มีวัยที่เข้าสู่วัยเจริญพันธุ์  จำเป็นต้องการอาหารเพื่อให้กระบวนการของอวัยวะสืบพันธุ์ทำงานได้เป็นปกติ  ทั้งสัตว์เพศผู้และเพศเมีย การให้ผลผลิต  เมื่ออาหารเข้าสู่ร่างกายแล้วจะส่งเสริมให้สุขภาพ  ร่างกายของสัตว์มีความเจริญเติบโต  ไม่ว่าจะเป็นเนื้อของสัตว์  ปริมาณนมจากสัตว์  เป็นต้นดังนั้นอาหารสัตว์จึงเป็นสิ่งจำเป็นอย่างยิ่ง  จึงต้องมีการพัฒนาอาหารสัตว์ให้มีคุณค่าแก่สัตว์มากที่สุด  เช่น  การนำมันสำปะหลังมาทำเป็นมันหมัก
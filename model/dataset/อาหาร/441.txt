บักโซ  หรือ บาโซ  เป็นเนื้อปั้นก้อนแบบอินโดนีเซียมีลักษณะคล้ายลูกชิ้นแบบจีน ปกติทำจากเนื้อวัว แต่ก็สามารถทำจากเนื้อชนิดอื่นได้ เช่น ไก่ ปลา กุ้ง อาจเสิร์ฟในชามน้ำซุปกับหมี่เหลือง หมี่หุน ผักดอง เต้าหู้ ไข่ กะหล่ำปลี ถั่วงอก ขนมจีบ เกี๊ยวกรอบ หอมเจียว และขึ้นฉ่าย พบได้ทั่วอินโดนีเซีย บักโซหั่นเป็นชิ้นใช้เป็นส่วนผสมของมีโกเร็งหรือนาซีโกเร็งคำว่าบักโซมาจาก ภาษาจีนฮกเกี้ยน bak-so  ซึ่งแสดงให้เห็นว่าบักโซในอินโดนีเซียมาจากอาหารจีนฮกเกี้ยน ในอินโดนีเซียมีบักโซหลายรูปแบบและนิยมเรียกตามชื่อเมือง เช่น บักโซโซโล บักโซมาลัง
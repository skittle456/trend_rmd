รัฐเชียปัส  เป็นรัฐทางตอนใต้สุดของประเทศเม็กซิโก ตั้งอยู่ทางตะวันออกเฉียงใต้ของประเทศ เมืองหลวงของรัฐคือเมือง ตุซตลากูตีเอร์เรซ  รัฐเชียปัสติดกับรัฐตาบัสโก ทางทิศเหนือ, ติดกับรัฐเวรากรูซทางตะวันตกเฉียงเหนือ และรัฐวาฮากาทางตะวันตก ทางตะวันออกของรัฐเชียปัสติดกับประเทศกัวเตมาลา และทางทิศใต้ติดกับมหาสมุทรแปซิฟิก รัฐเชียปัสมีพื้นที่ประมาณ 74,211 ตร.กม.  จากการสำรวจประชากรในปี 2005 มีประชากรอยู่ราว 4,293,459 คน โดยทั่วไปแล้วรัฐเชียปัสมีภูมิอากาศชื้น ภูมิอากาศร้อนชื้น ในทางตอนเหนือที่ติดกับรัฐตาบัสโก ใกล้กับเตียปา มีฝนตกมากกว่า 3,000 มม.  ต่อปี ในอดีตพืชผัก ต้นไม้ธรรมชาติในบริเวณนี้ปลูกในที่ราบ มีต้นไม้สูงป่าฝน แต่ได้ถูกทำลายเกือบหมดทำให้ไม่สามารถทำไร่นาได้ ในช่วงกลางคริสต์ทศวรรษ 1990 มีกาำรสำรวจว่าประชากรส่วนใหญ่ในรัฐเชียปัสเป็นคนจน เป็นชาวนาตามชนบท ประมาณ 1 ใน 4 ของประชากรมีเชื้อสายเต็มตัวหรือส่วนหนึ่งของชาวมายา และในพื้นที่ชนบทประชากรส่วนมากไม่พูดภาษาสเปน รัฐนี้ประสบปัญหากับภาวะขาดสารอาหารมากที่สุดในเม็กซิโก ตกราว 40% ของประเทศ
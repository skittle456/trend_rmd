อาหารอเมริกัน  โดยรวมแล้วกล่าวถึงอาหารหลากหลายชนิดที่บริโภคในสหรัฐอเมริกาหรืออาหารที่มีแหล่งกำเนิดมาจากสหรัฐอเมริกา เป็นอาหารที่ได้รับอิทธิพลจากทั่วโลก แต่โดยมากได้รับอิทธิพลสูงสุดจากอาหารของชาวยุโรปตั้งแต่ที่ชาวยุโรปได้อพยพเข้ามาตั้งรากฐานในทวีปอเมริกาในศตวรรษที่ 17 มีการผสมผสานกับอาหารของชาวพื้นเมืองอเมริกันซึ่งเป็นอาหารของผู้ที่อยู่อาศัยมาก่อน และมีส่วนประกอบด้วยเนื้อสัตว์หรือพืชผักที่หาได้ในเฉพาะในทวีปอเมริกาเหนือ นอกเหนือจากนั้น ยังมีอิทธิพลจากอาหารแอฟริกาเข้ามาอีกด้วย ซึ่งนำเข้ามาในสหรัฐอเมริกาโดยทาสชาวแอฟริกา ในสมัยปัจจุบัน อาหารอเมริกันได้รับอิทธิพลจากประเทศเพื่อนบ้านเช่นอาหารจากประเทศเม็กซิโก และจากประเทศอื่น ๆ ทั่วโลก เนื่องจากการอพยพเข้าไปอยู่ของผู้คนจากหลากหลายประเทศเป็นจำนวนมากตัวอย่างอาหารอเมริกันที่มีชื่อเสียงมากที่สุด เช่น ไก่ทอด พิซซาหน้าเปปเปอโรนี ชีสเบอร์เกอร์ เทเทอร์ทอตส์ กริลล์ชีส มีตโลฟ สมอร์  คอร์นดอก พายแอปเปิล มักกะโรนีอบชีส ชีลีกอนการ์เน บัฟฟาโลวิงส์ ชีสเค้กแบบนิวยอร์ก บิสกิตกับเกรวี
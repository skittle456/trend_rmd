เสือร้องไห้ เป็นชื่อของอาหารประเภทกับแกล้ม โดยใช้เนื้อวัว บริเวณส่วนอกที่อ่อนนุ่มมีมันปนเล็กน้อย แล่เป็นชิ้นหนาตามยาว หมักด้วยซอสปรุงรส ย่างด้วยไฟอ่อนๆ นำมาหั่นให้พอดีคำ เวลารับประทานจิ้มด้วยน้ำจิ้ม หรือแจ่วเนื้อวัวส่วนที่อยู่ในอก มีกระดูกซี่โครงปิดบังอยู่ เป็นเนื้อส่วนเดียวในตัววัวที่เสือกินไม่ได้ เพราะเสือไม่สามารถแหวกซี่โครงออกได้ และหัวใหญ่เกินกว่าที่จะมุดเข้าไปกินเนื้อส่วนนี้ได้ ได้แต่ใช้ลิ้นลิ้มลองรสหวานของมันที่ติดกับเนื้อส่วนนี้ และจะต้องเหลือไว้กับซากวัวที่ถูกเสือกิน รอให้สัตว์อื่นมากิน พรานล่าเสือจึงเรียกเนื้อส่วนนี้ว่าเสือร้องไห้ เพราะหมดปัญญาจะได้กินเนื้อส่วนนี้ หรือบ้างก็มีเรื่องเล่าเชิงขบขันว่า เมื่อเสือได้กินเนื้อวัวตรงส่วนนี้แล้ว ซึ่งมีความเหนียวกว่าเนื้อส่วนอื่นๆ ทำให้เศษเนื้อติดในซอกฟันเสือ แล้วเสือแคะไม่ออกหรือไม่สามารถแคะได้ จึงได้ชื่อที่มาว่า "เสือร้องห้ายยยยยยย"
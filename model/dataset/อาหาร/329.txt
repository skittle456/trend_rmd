มูสลี หรือ มิวส์ลี  เป็นอาหารเช้าและอาหารที่เป็นทั้งอาหารเช้าและอาหารเที่ยง  ซึ่งประกอบไปด้วยข้าวโอ๊ตชนิดเกล็ด  และส่วนประกอบอื่น ๆ รวมไปถึงธัญพืช ผลไม้สดและแห้ง เมล็ดพันธุ์และถั่ว และอาจผสมกับนมวัว นมถั่วเหลือง นมอาลมอนด์ นมจากพืชแบบอื่น ๆ โยเกิร์ต หรือน้ำผลไม้ มีการบรรจุมูสลีทั้งในรูปแบบแห้งพร้อมรับประทาน หรือแบบทำใหม่ในประเทศสวิตเซอร์แลนด์และเยอรมนียังนิยมรับประทานมูสลีเป็นอาหารมื้อเบาก่อนอาหารเย็นอีกด้วยมูสลีได้รับการพัฒนาขึ้นประมาณช่วงปี พ.ศ. 2443 โดยแพทย์ชาวสวิสชื่อ มักซีมีเลียน เบียร์เชอร์-เบ็นเนอร์ สำหรับผู้ป่วยที่ต้องรับประทานอาหารที่อุดมไปด้วยผลไม้และผักสดในโรงพยาบาลของเขา เขาได้รับแรงบันดาลใจมาจาก "อาหารจานแปลก" ที่เขาและภรรยาได้รับประทานขณะปีนเขาที่เทือกเขาแอลป์ มูสลีที่รู้จักกันในปัจจุบันเริ่มได้รับความนิยมในประเทศแถบตะวันออกในช่วงปี พ.ศ. 2503 ซึ่งเป็นช่วงที่อาหารสุขภาพและอาหารมังสวิรัติได้รับความสนใจ มูสลีแบบดั้งเดิมของเบียร์เชอร์ถูกแช่ในน้ำและน้ำมะนาวข้ามคืน จากนั้นรับประทานคู่กับโยเกิร์ตมูสลีในบรรจุภัณฑ์มีส่วนประกอบหลักเป็นข้าวโอ๊ตชนิดเกล็ดหรือคอร์นเฟลก ผสมกับผลไม้แห้งหลากหลายแบบ ถั่ว และเมล็ดพันธุ์ ส่วนใหญ่แล้วจะมีส่วนประกอบของเกล็ดธัญพืชชนิดอื่น เช่น ข้าวสาลีหรือข้าวไรย์ โดยมีรูปแบบอื่น ๆ ซึ่งอาจมีส่วนผสมของน้ำผึ้ง เครื่องเทศ หรือช็อกโกแลต มูสลีในบรรจุภัณฑ์แบบแห้งสามารถเก็บได้เป็นเวลานานหลายเดือนและรับประทานได้อย่างรวดเร็วเพียงผสมกับนม โยเกิร์ต กาแฟ ช็อกโกแลตร้อน น้ำผลไม้ หรือน้ำเปล่า นอกจากนี้ยังสามารถใส่ผลไม้ได้ตามต้องการ นอกจากนี้อีกวิธีหนึ่งในการรับประทานมูสลีได้แก่ การแช่นมไว้ข้ามคืน จากนั้นรับประทานพร้อมผลไม้สดเราสามารถทำมูสลีแบบสดโดยใช้ข้าวโอ๊ตชนิตเกล็ด หรือข้าวโอ๊ตแบบเต็มเมล็ดซึ่งผ่านการแช่ในน้ำเปล่าหรือน้ำผลไม้ ส่วนประกอบอื่น ๆ ที่มักนำมาใช้ ได้แก่ ผลไม้สด  น้ำเลมอน ถั่วบด เมล็ดพันธุ์ เครื่องเทศ  น้ำผึ้งกราโนลา อาหารเช้าและของรับประทานเล่นซึ่งคล้ายกับมูสลีข้าวต้ม
พิพิธภัณฑ์เปอรานากัน  เป็นพิพิธภัณฑ์ในสิงคโปร์ที่จัดแสดงวัฒนธรรมเปอรานากันโดยเฉพาะ เดิมเคยเป็นพิพิธภัณฑ์อารยธรรมเอเชียสาขาแรก เป็นพิพิธภัณฑ์แห่งแรกของโลกที่จัดแสดงวัฒนธรรมเปอรานากันในสิงคโปร์และนิคมช่องแคบอื่นๆในมะละกาและปีนังในอดีต และชุมชนเปอรานากันอื่นๆในเอเชียตะวันออกเฉียงใต้ ตั้งอยู่ในอาคาร Old Tao Nan School ที่ถนนอาร์เมเนียน ใช้เป็นส่วนจัดแสดงเพิ่มเติมจากศิลปวัตถุในพิพิธภัณฑ์อารยธรรมเอเชียเมื่อวันที่ 1 มกราคม พ.ศ. 2549 พิพิธภัณฑ์อารยธรรมเอเชีย หรือที่ต่อมารู้จักกันว่า ACM 1 ได้ปิดสาขาที่ถนนอาร์เมเนียนเพื่อปรับปรุงครั้งใหญ่ ซึ่งขณะที่ปิดนั้น ฝ่ายจัดการพิพิธภัณฑ์ได้เลือกวัฒนธรรมเปอรานากันมาเป็นหัวข้อใหม่ในการจัดแสดงในอาคาร Tao Nan School โดยหัวข้อที่ได้รับการพิจารณาด้วยคือ พิพิธภัณฑ์เด็ก และพิพิธภัณฑ์เครื่องเคลือบดินเผาจีน ทำให้พิพิธภัณฑ์เป็นสถานที่จัดแสดงศิลปวัตถุและเครื่องใช้ของชาวเปอรานากันที่มีเอกลักษณ์และครอบคลุมมากที่สุดในโลก แต่ละปีมีผู้เข้าชมราว 112,000 คน หลังจากปรับปรุง ทำให้มีพื้นที่จัดแสดงมากขึ้นร้อยละ 25 สำหรับจัดแสดงแง่มุมต่างๆ ของบ้านและวิถีชีวิตแบบเปอรานากัน และยังมีแผนการสร้างร้านอาหารและร้านค้าแบบเปอรานากันที่ห้องแถวสี่คูหาติดกับอาคารพิพิธภัณฑ์พิพิธภัณฑ์เปิดอย่างเป็นทางการเมื่อวันที่ 25 เมษายน พ.ศ. 2551 ประกอบด้วยห้องจัดแสดงถาวร 10 ห้องที่จัดแสดงวิถีชีวิตของชาวแปอรานากัน จุดสำคัญของพิพิธภัณฑ์คือ เตียงงานแต่งงานแบบเปอรานากัน ที่เคยเป็นของ Mrs. Quah Hong Chiam จากปีนัง ซึ่งเธอได้ให้กำเนิดบุตรเจ็ดคนแรกจาก 11 คนบนเตียงหลังนี้ ส่วนห้องจัดแสดงอื่นๆมีดังต่อไปนี้Gallery 1 : ต้นกำเนิด   แนะนำวัฒนธรรมเปอรานากันและชุมชนเปอรานากันต่างๆ ในสิงคโปร์ มะละกา ปีนัง และเอเชียตะวันออกเฉียงใต้Gallery 2-5 : การแต่งงาน  เรื่องราวของงานแต่งงาน 12 วันตามประเพณีเปอรานากัน จัดแสดงพิธีสำคัญอย่าง Lap chai  และ Chiu thau  ผู้เข้าชมยังสามารถชมห้องแต่งงานอันวิจิตรงดงามและขั้นตอนในพิธีแต่งงานGallery 6 : Nonya  จัดแสดงศิลปะและงานหัตถกรรมของ Nonya อย่างเช่นงานร้อยลูกปัด และการถ่ายทอดมรดกทางวัฒนธรรมจากสตรีสู่เด็กGallery 7 : ศาสนา  จัดแสดงเกี่ยวกับศาสนาและศรัทธาของชาวเปอรานากันGallery 8 : ชีวิตสาธารณะ  จัดแสดงเกี่ยวกับชาวเปอรานากันที่มีชื่อเสียงทางการค้า การเมือง และงานสังคมในประวัติศาสตร์สิงคโปร์Gallery 9 : อาหารและงานเลี้ยงฉลอง  จัดแสดงงานเลี้ยงใหญ่ที่มีชุดเครื่องถ้วยชามแบบ nonya ที่ดีที่สุดในโลกGallery 10 : สนทนา  สื่อทางภาพสรุปที่แสดงถึงทัศนคติของชาวเปอรานากันสมัยใหม่และความรู้สึกที่มีต่อมรดกทางวัฒนธรรม และอนาคตของวัฒนธรรมเปอรานากันSpecial Exhibition Galleries  เป็นส่วนจัดแสดงนิทรรศการหมุนเวียน
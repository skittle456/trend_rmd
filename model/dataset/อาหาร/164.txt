หมูแดง เป็นอาหารที่ได้จากการย่างเนื้อหมูที่ปรุงรส นิยมใช้เนื้อหมูส่วนสันนอก, สามชั้น, สันคอหรือคอหมู ในประเทศจีนเรียกว่า ชาสิ่ว  โดยจะหมักเนื้อหมูกับน้ำผึ้ง, ผงเครื่องเทศทั้งห้า, เต้าหู้ยี้, ซอสถั่วเหลือง, ซอสฮอยซิน และอาจผสมเหล้าเชอร์รีหรือเหล้าหวงจิ่ว ก่อนจะนำไปย่าง หมูแดงของจีนใช้เป็นส่วนประกอบในเมนูบะหมี่ ข้าวหรือซาลาเปาหน้าแตก ในฮ่องกงจะขายหมูแดงในร้านซิวเหม่ย  ร่วมกับไก่หรือห่านย่างในประเทศญี่ปุ่นมีอาหารคล้ายหมูแดงของจีน เรียกว่า ชะชุ  เป็นส่วนประกอบในราเม็ง โดยเตรียมจากการทำเนื้อให้เป็นก้อนก่อนจะนำไปตุ๋นที่อุณหภูมิต่ำ ปรุงรสด้วยน้ำผึ้งและซอสถั่วเหลืองในประเทศไทย, มาเลเซีย, สิงคโปร์และอินโดนีเซีย นิยมทานหมูแดงในเมนูบะหมี่และข้าวหมูแดง เสิร์ฟพร้อมแตงกวา ต้นหอม ราดด้วยน้ำราดด้านบน บางครั้งทานร่วมกับเป็ดย่างและหมูกรอบ ในประเทศฟิลิปปินส์ ทานหมูแดงเป็นเมนูเรียกว่า อาซาโด  และเป็นไส้ในซาลาเปา
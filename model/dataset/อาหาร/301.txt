เซียนแกะสูตร Food Secret หรือ เซียนแกะสูตร ฟูดส์ซีเคร็ต เป็นรายการโทรทัศน์ประเภทเกมโชว์แข่งขันทำอาหาร ที่ผลิตโดยบริษัท เดอะวันเอ็นเตอร์ไพรส์ จำกัด เริ่มออกอากาศครั้งแรกในวันที่ 1 สิงหาคม พ.ศ. 2559 โดยออกอากาศทุกวันจันทร์ เวลา 22.00 น. - 23.00 น. ทางช่องวัน  ดำเนินรายการโดย พุฒิชัย เกษตรสิน  และ วิศวะ กิจตันขจร รูปแบบใหม่ของเกมการแข่งขันการทำอาหารที่ใช้การ แกะสูตร ช่วงชิงความเป็นแชมป์ในแต่ละสัปดาห์การตัดสินแต่ละครั้งจะมีกรรมการ 4 คน ทั้งนี้อาจมีแขกรับเชิญเป็นดารา นักแสดงหรือผู้มีชื่อเสียงในวงการบันเทิง 1-2 คนรวมอยู่ด้วย กรรมการส่วนใหญ่เป็นผู้ทรงคุณวุฒิทางด้านวงการอาหาร เนื่องจากเป็นเชฟที่ประจำอยู่ตามภัคตาคารต่างๆ ที่มีชื่อเสียงนั่นเองวันที่ 5 กันยายน พ.ศ. 2559 ทางสถานีร่วมกับ จีเอ็มเอ็ม แกรมมี่ ผู้ถือลิขสิทธิ์การถ่ายทอดสดฟุตบอลโลก 2018 รอบคัดเลือก โซนยุโรป ร่วมกันดำเนินการถ่ายทอดสดฟุตบอลโลก 2018 รอบคัดเลือก โซนยุโรป กลุ่ม ดี คู่ระหว่าง จอร์เจีย พบกับ ออสเตรีย ตั้งแต่เวลา 22:30 - 01:00 น. ทำให้รายการได้งดออกอากาศวันที่ 19 กันยายน พ.ศ. 2559 ทางสถานีได้เลื่อนเวลาการออกอากาศรายการมาช้ากว่าเดิมเล็กน้อย จากเดิม 22.00 - 23.00 หรือ 22.15 - 23.15 น. มาเป็นเวลา 22.50 - 23.50 น. หลังจบละคร พิษสวาท ตอนอวสานวันที่ 17 , 24 , 31 ตุลาคม และวันที่ 7 พฤศจิกายน พ.ศ. 2559 ซึ่งเป็นกำหนดการออกอากาศเดิม ได้งดออกอากาศ เนื่องจากมีประกาศจากสำนักพระราชวัง เรื่องพระบาทสมเด็จพระปรมินทรมหาภูมิพลอดุลยเดช เสด็จสวรรคตวันที่ 14 พฤศจิกายน พ.ศ. 2559 ทางสถานีได้กลับมารายการปกติแต่ยังไม่สามารถออกอากาศรายการเซียนแกะสูตรได้ในวันที่ 21 พฤศจิกายน พ.ศ. 2559 งดออกอากาศ เนื่องจากทางสถานีได้นำละคร พิษสวาทกลับมาออกอากาศอีกครั้ง ทำให้รายการเซียนแกะสูตรยังไม่มีกำหนดจะออกอากาศตั้งแต่วันที่ 12 ธันวาคม พ.ศ. 2559 เป็นต้นไป รายการ เซียนแกะสูตร จะกลับมาออกอากาศตามวันและเวลาปกติอีกครั้งวันที่ 13 กุมภาพันธ์ พ.ศ. 2560 รายการ เซียนแกะสูตร ออกอากาศเป็นเทปสุดท้ายวันสุดท้ายของรายการ
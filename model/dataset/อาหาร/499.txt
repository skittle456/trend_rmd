ศูนย์การค้าเสริมไทยคอมเพล็กซ์  เป็นศูนย์การค้าที่ใหญ่ที่สุดในจังหวัดมหาสารคาม และเป็นศูนย์การค้าท้องถิ่นขนาดกลางในกลุ่มเสริมไทย บริหารงานโดย บริษัท เสริมไทยคอมเพล็กซ์ จำกัด ตั้งอยู่บนถนนนครสวรรค์ ในพื้นที่ตำบลตลาด อำเภอเมืองมหาสารคาม จังหวัดมหาสารคาม ใกล้กับมหาวิทยาลัยราชภัฏมหาสารคามเมื่อปี พ.ศ. 2500 ร้านเสริมไทยได้ก่อตั้งขึ้นโดยมีนายจิระศักดิ์ คณาสวัสดิ์ เป็นเจ้าของกิจการดูแล โดยเริ่มแรกได้ขายพวกเสื้อผ้า เครื่องสำอาง ยา ต่อมาได้ขยายมาขายพวกเครื่องเขียน เครื่องแบบนักเรียน อุปกรณ์การศึกษา และเป็นตัวแทนองค์การค้าของครุสภาประจำจังหวัด หลังจากนั้นในปี 2526 ได้ขยายกิจการจนกลายมาเป็นห้างสรรพสินค้า 6 ชั้นที่เริ่มในนาม "ห้างเสริมไทยพลาซ่า" ถือเป็นห้างสรรพสินค้าแห่งแรกในจังหวัด ต่อมาในปี 2546 บริษัท เสริมไทย  จำกัด นำโดยนพ.กิตติศักดิ์ และ พญ.โศรยา คณาสวัสดิ์ พร้อมทั้งคณะได้รับช่วงต่อให้ดูแลกิจการจากกิจการครอบครัวจึงได้ปรับปรุงโครงสร้างและรูปแบบให้เป็นมาตรฐานและสวยงามมากขึ้นและเปลี่ยนได้ชื่อเป็น "เสริมไทยพลาซ่า" บนเนื้อที่ 2 ไร่ครึ่ง ต่อมาในปี 2555 ก็ได้ขยายกิจการมาสร้างอีกห้างหนึ่งในชื่อ "เสริมไทยคอมเพล็กซ์"ปัจจุบันศูนย์การค้าเสริมไทยคอมเพล็กซ์มีพื้นที่ใช้สอยรวมกว่า 60,000 ตารางเมตร และได้มีโครงการขยายพื้นที่ภายใต้แนวคิด “Sermthai Complex Shopping in the garden” เสริมไทยคอมเพล็กซ์ โดยการขยายพื้นที่เพิ่มขึ้นกว่า 8,000 ตารางเมตร ด้วยงบการลงทุนกว่า 300 ล้านบาทเพื่อรองรับจำนวนลูกค้าที่มากขึ้น ภายใต้แนวคิด “Sermthai Complex Shopping in the garden” หรือ เสริมไทยคอมเพล็กซ์ เฟส 2 เปิดให้บริการในวันที่ 27 ตุลาคม พ.ศ. 2560  ภายในส่วนขยายประกอบด้วย "Co-Working Space" เป็นพื้นที่ประมาณ 400 ตารางเมตร สำหรับการอ่านหนังสือ ติว ประชุมย่อย พบปะ พูดคุยและพักผ่อน อีกทั้งยังมีร้านค้าและร้านอาหารต่างๆ เช่น Sport World, Santa Fe, Zein, ร้านนายอินทร์ เสริมไทยคอมเพล็กซ์ ประกอบด้วยพื้นที่สำคัญดังนี้ห้างสรรพสินค้าเสริมไทยคอมเพล็กซ์เทสโก้ โลตัส สาขามหาสารคามบีทูเอสซูเปอร์สปอร์ตเพาเวอร์บายสปอร์ตเวิลด์เสริมไทย ไอทีเสริมไทยคอมเพล็กซ์ ฟู้ดคอร์ตCo-working Spaceโรงภาพยนตร์ เอสเอฟ ซีเนม่า จำนวน 5 โรงภาพยนตร์แมคโดนัลด์ Drive Thruศูนย์รวมกวดวิชา
องค์การบริหารส่วนตำบลโป่งน้ำร้อน ตั้งอยู่เลขที่ 333หมู่ที่ 2 ตำบลโป่งน้ำร้อน อำเภอคลองลาน จังหวัดกำแพงเพชร 62180 มีพื้นที่ทั้งหมด 296 ตร.กม. คิดเป็น 185,000 ไร่ระหว่างปี  พ.ศ. 2420 - พ.ศ. 2430 เมื่อประมาณ 120 ปีเศษ ได้ปรากฏหลักฐานว่าสองฝั่งของลำคลองสวนหมาก  ซึ่งไหลผ่านหมู่บ้านโป่งน้ำร้อนในปัจจุบัน  ตั้งแต่เหนือหมู่บ้านโป่งน้ำร้อนขึ้นไปจนสุดเขตของป่าไม้สัก   ได้มีการทำไม้สักออกไปก่อนหน้านี้แล้ว  โดยมีหลักฐานตอไม้สักที่ถูกโค่นลง  เหลือปรากฏให้เห็นการทำไม้สักในบริเวณนี้ นอกจาก  “พะโป้”  แล้วไม่ปรากฏว่าใครเข้ามาทำไม้เลย  ซึ่ง “พะโป้”                               เป็นคนเชื้อชาติกะเหรี่ยง  แต่มาได้ภรรยาเป็นคนไทย  มีบุตรธิดา  ซึ่งล่วงลับไปแล้วล้วนมีอายุเกิน 100 ปี ทั้งสิ้นขณะที่กล่าวถึงนี้โป่งน้ำร้อน  ยังไม่มีผู้คนมาตั้งรกรากอยู่เลย คนรุ่นแรกเป็นคนงานตัดไม้สักให้    “พะโป้” เมื่อหมดการทำไม้แล้วเห็นเป็นพื้นที่พอจะมาตั้งครอบครัวทำมาหากินได้  ก็ทยอยกันมาจับจองทำไร่  หาของป่าออกไปจำหน่ายยังตำบลคลองสวนหมาก  ที่มาของชื่อบ้านโป่งน้ำร้อน เกิดจากธรรมชาติ  คือเหนือหมู่บ้านขึ้นไปประมาณ 1,200 ม. มีโป่งขนาดใหญ่    ซึ่งบริเวณนี้เป็นที่ล่าสัตว์ป่าของพรานสมัยก่อน  มีน้ำไหลซึมออกมานน้ำที่ไหลออกมาแรกๆ  ก็ร้อนจัดสามารถต้มไข่สุกได้  ต่อมาก็ค่อย ๆ  เย็นลง  แต่น้ำยังอุ่นอยู่  ขณะเดินผ่าน  ปัจจุบันยังได้กลิ่นกำมะถัน   ในฤดูหนาวจะมีหมอกควันลอยขึ้นให้เห็น  ชาวชุมชนที่มาตั้งบ้านเรือนจึงเรียกว่า  “บ้านโป่งน้ำร้อน” ช่วงระยะเวลาที่กล่าวมานี้   โป่งน้ำร้อนยังไม่มีผู้คนมาตั้งรกรากทำมาหากินด้วยเหตุผล   2  ประการ คือ1.  จำนวนพลเมืองยังมีน้อย  ที่ทำมาหากินบริเวณใกล้เคียงยังมีมากไม่ถึงกับแย่งกันครอบครอง2. สองฝั่งลำครองสวนหมากลึกเข้ามาทางต้นคลอง  เป็นที่เล่าลือกันว่า  เป็นดงไข้มาเลเรียใครผ่านไปมา  ถ้าเจ็บป่วยมักจะไม่รอด  ผู้คนจึงกลัวกันมากไม่กล้าผ่าน  ผู้คนกลุ่มแรกที่เข้ามา  สันนิษฐานว่าเป็นคนงานลูกจ้างตัดฟันไม้ของพะโป้ซึ่งจะมีกะเหรี่ยงติดตามมากับพะโป้แล้วยังมีคนงานมาจากเวียงจันทน์  ล้านช้าง  และชาวอีสาน  เมื่อหมดระยะเวลาทำไม้หรือไม่ได้เป็นคนงานแล้ว  ก็คิดจับจองที่ทำกินซึ่งอุดมสมบูรณ์กว่าทางภาคอีสานของไทยมากบ้านโป่งน้ำร้อนอยู่ในเขตการปกครองของตำบลนาบ่อคำ  อำเภอเมือง  จังหวัดกำแพงเพชร  ระยะแรกมีคนมาอยู่ไม่มากนัก  เมื่อหมดสัมปทานทำไม้ของพะโป้ในราว  พ.ศ. 2470    บริษัทป่าไม้ล่ำซำ   ซึ่งเป็นของคนเชื้อชาติจีน  ได้สัมปทานมาทำไม้สัก  ได้มาตั้งที่พักคนงานและพักเสบียงอาหาร  ซึ่งเป็นที่ตั้งวัดโป่งน้ำร้อนใต้ในปัจจุบันนี้  ขณะนั้นมีคนมาตั้งบ้านเรือนอยู่ไม่เกิน   10  หลังคาเรือน  บริเวณที่ตั้งพักคนงาน  ยังเป็นที่ปล่อยให้ช้างหากินตามธรรมชาติผู้ที่มาตั้งฐานชุดแรก  สันนิษฐานว่าจะเป็นคนงานภาคอีสานและลาวเวียงจันทน์  ซึ่งเป็นคนงานของพะโป้  เมื่อหมดงานหรือหมดสัญญา  เห็นว่าบริเวณนี้พอที่จะทำไร่ทำนาได้และเห็นว่าทั้งสองฝั่งของคลองสวนหมากเป็นป่าสมบูรณ์  พอจะล่าสัตว์และหาของป่าขายได้  จึงพากันมาตั้งหลักฐาน  พอดีมีบริษัทล่ำซำมาบุกเบิกทำป่าไม้สักขึ้นอีก   จึงพากันมาเป็นลูกจ้างคนงานของบริษัท  ผู้คนก็มากขึ้น  ชาวบ้านทางนครชุมก็มาทำการค้าขาย   ตั้งบ้านเรือนจนเป็นชุมชนใหญ่พอสมควร       การปกครองจึงตั้งเป็นหมู่ที่  5  ของตำบลนาบ่อคำ  อำเภอเมือง  จังหวัดกำแพงเพชร  ผู้ใหญ่คนแรกชื่อ  นายสา  เพ็งศรี  เป็นชาวเวียงจันทน์เมื่อชุมชนแห่งนี้มีผู้คนมากขึ้น  ที่ทิ้งไม่ได้คือ  ศาสนกิจ  ชาวบ้านจึงช่วยกันจัดหาสถานที่ทำเป็นที่พักสงฆ์  เพื่อบำเพ็ญกุศลกันเป็นครั้งคราว  เช่นวันสงกรานต์  และนิมนต์พระมาเทศน์เรื่อง  พระเวสสันดรชาดก  ในวันเพ็ญเดือน  12  ชาวบ้านจึงช่วยกันสร้างที่พัก  มีกุฏิสงฆ์  1  หลัง  2  ห้อง และมีศาลาตองตึง    1  หลัง  บนที่ดินของนายอู๊ด  นางตุ๊  บุจันทร์  ซึ่งตั้งอยู่ใกล้ที่ตั้งประปา  หมู่ที่  1  ปัจจุบันเมื่อมีความเจริญมากขึ้น  ทางราชการได้ยกฐานะ  หมู่บ้านโป่งน้ำร้อนขึ้นเป็นตำบลโป่งน้ำร้อน  ขึ้นกับอำเภอเมือง  ต่อมาในปี  2521  ตำบลโป่งน้ำร้อนได้มาขึ้นกับเขตการปกครองของ  กิ่งอำเภอคลองลาน  ในปี   2522   กิ่งอำเภอคลองลานจึงได้ยกฐานะเป็นอำเภอคลองลาน  ตำบลโป่งน้ำร้อน  มีกำนันตำบลคนแรกคือ  นายคง  เพ็งศรีด้านการศึกษา  เมื่อมีผู้คนมาอยู่มากขึ้น  มีชาวนครชุมไปมาค้าขายและมาตั้งบ้านเรือน  ต่อมามีชาวนครชุมคนหนึ่ง  ชื่อนายทำ   อุทาหรณ์   ได้พาครอบครัวมาอยู่และใช้บ้านเปิดเป็นที่สอนเด็กโดยรับจ้างสอนคนละ 1 สลึงต่อเดือน  อยู่ได้ระยะหนึ่งก็อพยพกลับนครชุม  การรับจ้างสอนเด็กก็เป็นอันยุติลง  ต่อมาได้มี  นายตื้อ  ใจดี  ชาวอุ้มผาง  มาอยู่โป่งน้ำร้อน  ทำการรับจ้างสอนอีก   ประมาณปี  พ.ศ.  2476   นายชง   มิสิกะพงษ์  ศึกษาธิการอำเภอเมืองกำแพงเพชร  ได้มาตรวจสภาพประชากรที่โป่งน้ำร้อน  ได้พบเห็นนายตื้อ   ใจดี  รับจ้างสอนเด็กจึงทาบทามให้เป็นครู  เมื่อสำรวจจำนวนเด็กได้พอสมควรแล้ว  จึงมอบหมายให้  นายตื้อ  ใจดี  เป็นครูคนแรก  โดยใช้ศาลากลางบ้านเป็นสถานที่ศึกษา  เมื่อบริษัทล่ำซำมาทำไม้สัก  ได้มีเอกชนเข้าไปทำไม้กระยาเลย  เช่น ไม้ตะแบก  กะพง กระท้อน  ทางฝั่งขวาของคลองสวนหมาก    ก็ไปรับจ้างชาวบ้านตากนำเกวียนมาชักลากไม้  พวกนี้ก็พาครอบครัวมาจับจองที่ทำกิน    พร้อมกับกลุ่มพ่อหนานเทพ  มูลทรัพย์  ได้พาครอบครัวมาจากจังหวัดลำปาง  มาฝึกสอนลูกช้างให้บริษัทล่ำซำ  คนจากจังหวัดตาก  แพร่  ลำปาง  ลำพูน  ก็อพยพลงมาอยู่หลายครอบครัว  ชาวนครชุมเคยมีอาชีพตักน้ำมันยาง  ทำไต้  หาหวายโป่ง  ก็พาญาติพี่น้อง  เพื่อนฝูงมาทำอาชีพที่ถนัด  ตั้งแต่บ้านหนองปิ้งไก่  ท่าเสากระโดง  ท่ากะบาก  จนถึงบ้านโป่งน้ำร้อนการศึกษาเริ่มตั้งแต่  นายตื้อ  ใจดี  ได้รับการแต่งตั้งเป็นครูใหญ่  ใช้ศาลากลางบ้านเป็นโรงเรียน  มีครูใหญ่หมุนเวียนมาหลายคน  จนศาลาที่ใช้ทำการสอนเริ่มผุพัง  ชำรุดทรุดโทรม  ประมาณ  ปี  พ.ศ.  2492  นายแก้ว  มูลทรัพย์  กำนันตำบลโป่งน้ำร้อน  เห็นว่าที่ของบริษัทล่ำซำว่างเปล่า  จึงได้ไปขอใช้สถานที่  เมื่อได้รับอนุญาตแล้วก็ปรึกษาชาวบ้าน  ช่วยกันย้ายโรงเรียนไปอยู่ที่บริเวณวัดโป่งน้ำร้อนใต้ต่อมานายจำนง   เทพหัสดิน  เป็นนายอำเภอเมือง  มาตรวจราชการที่โรงเรียนซึ่งย้าย  มาอยู่อาคารชั่วคราวได้  2 – 3  ปี  จึงแนะนำให้นายละมูล  ญาติกา  ซึ่งเป็นครูใหญ่  ของบประมาณมาก่อสร้างอาคารถาวรในวัดเป็นครั้งแรก  อาคารยังไม่ทันแล้วเสร็จ  นายละมูล  ญาติกา  ก็ได้เสียชีวิตลงในปี  พ.ศ.  2503  ต่อมานายหยู  ย่อมไธสงค์  เป็นครูใหญ่เห็นว่าสถานที่คับแคบ  ได้ปรึกษากับนายหน่อแก้ว  แม่นยำ  กำนันตำบลโป่งน้ำร้อน  จึงได้หาสถานที่แห่งใหม่  ซึ่งตั้งอยู่กึ่งกลางระหว่างหมู่ที่  1  และหมู่ที่  2  เพื่อความสะดวกในการเดินทางมาโรงเรียนของนักเรียนทั้ง  2  หมู่บ้าน     และได้เปิดทำการสอนในปี  พ.ศ.  2510  เป็นต้นมาจนถึงปัจจุบันทำเนียบรายนามผู้ดำรงตำแหน่งกำนันตำบลโป่งน้ำร้อน1.   นายคง  เพ็งศรี2.   นายสุข   กัณฑะ3.   นายแก้ว   มูลทรัพย์4.   นายหน่อแก้ว    แม่นยำ5.   นายเพิ่ม   พนมวาสน์6.   นายเสรี    มูลทรัพย์7.   นายจิตร   บำรุงผล8.   นายอินทร์    อุ่นทา9.   นายสุพล     มาดหมาย10.  นายถนอม     อินไผ่11.  นายบุญมา   อินต๊ะ 12. นายจรูญ  คุ้ยเจี๊ยะทิศเหนือ         ติดต่อกับ ตำบลนาบ่อคำ อำเภอเมืองกำแพงเพชรทิศใต้            ติดต่อกับ ตำบลคลองน้ำไหล อำเภอคลองลานทิศตะวันออก   ติดต่อกับ ตำบลสักงาม อำเภอคลองลานทิศตะวันตก     ติดต่อกับ อุทยานแห่งชาติคลองวังเจ้า อำเภออุ้มผาง ประชากรทั้งหมด 9,058 คน แยกเป็น ชาย 4,603 คน คิดเป็นร้อยละ 50.82แยกเป็นหญิง 4,455 คน คิดเป็นร้อยละ 49.18ความหนาแน่นเฉลี่ย 30.60 คน / ตร.กม.จำนวนครัวเรือน 2,975 ครัวเรือนเขตการปกครองในตำบลโป่งน้ำร้อน แบ่งเขตการปกครองเป็น 9 หมู่บ้าน ดังนี้
ลำไส้อักเสบชนิดเนื้อตาย  เป็นโรคที่มักพบในทารกคลอดก่อนกำหนด ซึ่งบางส่วนของลำไส้เกิดการตายเฉพาะส่วน โรคนี้เกิดหลังจากทารกนั้นคลอดออกมาแล้ว และเป็นสาเหตุการเสียชีวิตที่พบบ่อยเป็นอันดับสองของทารกคลอดก่อนกำหนดภาวะนี้มักพบในทารกคลอดก่อนกำหนด โดยยิ่งทารกมีอายุครรภ์น้อยก็จะยิ่งพบภาวะนี้ได้บ่อยขึ้น อาการแรกเริ่มมักเป็นอาการรับอาหารได้ไม่ดี มีอาหารเหลือในกระเพาะมากกว่าปกติ ท้องอืด ถ่ายเป็นเลือด ทารกอาจมีอาการทรุดลงได้อย่างรวดเร็ว เช่น อาจมีหน้าท้องเขียว ลำไส้ทะลุ เยื่อบุช่องท้องอักเสบ ความดันเลือดต่ำ จนจำเป็นต้องได้รับการรักษาอย่างใกล้ชิด
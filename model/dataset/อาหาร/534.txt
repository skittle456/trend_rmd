แฮร์รี่ พอตเตอร์กับห้องแห่งความลับ คือหนังสือเล่มที่สองของหนังสือชุดแฮร์รี่ พอตเตอร์ ที่แต่งโดย เจ. เค. โรว์ลิ่ง เป็นเรื่องของชีวิตของแฮร์รี่ในการเรียนปีที่สองในโรงเรียนฮอกวอตส์ ปีนี้มีข้อความลึกลับปรากฏขึ้นบนกำแพงทางเดิน เตือนว่า "ห้องแห่งความลับ" ถูกเปิดแล้ว และ "ทายาทของสลิธีริน" จะออกสังหารเด็กนักเรียนที่ไม่ได้มาจากครอบครัวสายเลือดเวทมนตร์ และมีเหตุประหลาดที่ทำให้คนในโรงเรียนหลายคนกลายเป็นหิน ตลอดปีนี้ทั้งแฮร์รี่ และเพื่อนของเขาได้แก่รอน และเฮอร์ไมโอนี่ ต้องออกสอบสวนสาเหตุของเหตุร้ายในครั้งนี้หนังสือเล่มนี้ตีพิมพ์ครั้งแรกในประเทศอังกฤษเมื่อ 2 กรกฎาคม พ.ศ. 2541 โดยสำนักพิมพ์บลูมส์บิวรี่ และตีพิมพ์ฉบับภาษาไทยโดยสำนักพิมพ์นานมีบุ๊คส์ เมื่อเดือนกันยายน พ.ศ. 2543 แปลโดยสุมาลี บำรุงสุข แฮร์รี่ใช้เวลาอีกฤดูร้อนหนึ่งอันเป็นทุกข์กับครอบครัวเดียวที่เขาเหลืออยู่ คือ ครอบครัวเดอร์สลีย์ ระหว่างงานเลี้ยงอาหารเย็นที่ป้าและลุงของแฮร์รี่จัด ด๊อบบี้ เอลฟ์ประจำบ้าน หายตัวเข้าห้องนอนของแฮร์รี่ เพื่อเตือนเขาว่าหากเขากลับฮอกวอตส์ จะเกิดสิ่งเลวร้าย แฮร์รี่เพิกเฉยคำเตือนนั้น และเพื่อประกันว่าแฮร์รี่จะไม่กลับไปฮอกวอตส์ ด๊อบบี้จึงสร้างความเสียหายในห้องครัว ทำให้ครอบครัวเดอร์สบชลีย์โกรธและจับแฮร์รี่ขังไว้ รอน วีสลีย์ เพื่อนของเขา และเฟรดและจอร์จ พี่ชายของรอน ช่วยเขาไว้ในรถยนต์บินได้ และใช้ฤดูร้อนอยู่บ้านวีสลีย์หลังเดินทางด้วยผงฟลูเป็นครั้งแรก แฮร์รี่บังเอิญไปโผล่ที่ตรอกน็อกเทิร์น ส่วนศาสตร์มืดของตรอกไดแอกอน โชคดีที่เขาเจอแฮกริด ผู้ดูแลสัตว์ของฮอกวอตส์ เพื่อนของเขา ซึ่งไปที่นั่นเพื่อซื้อยาไล่ทากกินเนื้อ ผู้นำทางเขากลับตรอกไดแอกอนเพื่อซื้ออุปกรณ์การเรียนอย่างปลอดภัย ร่วมกับครอบครัววีสลีย์และเฮอร์ไมโอนี่ เกรนเจอร์ เพื่อนสนิทของเขาอีกคนหนึ่ง แฮร์รี่พบกิลเดอรอย ล็อกฮาร์ต พ่อมดผู้ยึดตัวเป็นศูนย์กลางและแสวงชื่อเสียงสำหรับจัดการกับสิ่งมีชีวิตมืดนานาชนิด ซึ่งเปิดเผยว่าจะเป็นอาจารย์วิชาป้องกันตัวจากศาสตร์มืดคนใหม่ที่ฮอกวอตส์ ไม่นานหลังเจอล็อกฮาร์ต กลุ่มไปเผชิญกับอริของแฮร์รี่ เดรโก มัลฟอย และลูเซียส บิดาเมื่อเริ่มปีการศึกษา ครอบครัววีสลีย์แยกกับแฮร์รี่ที่คิงส์ครอส แต่เมื่อพวกเขามาถึง แฮร์รี่และรอนไม่สามารถผ่านทางเข้าลับที่ชานชาลาที่ 9 ¾ อย่างอธิบายไม่ได้ ฉะนั้นทั้งสองจึงตัดสินใจขับรถบินได้ของครอบครัววีสลีย์ไปฮอกวอตส์แทน เกิดอันตรายเมื่อรอนเสียการควบคุมรถ ทำให้ร่วงจากฟ้าสู่ต้นวิลโลว์จอมหวดซึ่งเป็นต้นไม้ที่ทำร้ายทุกคนที่เข้าใกล้ รอนและแฮร์รี่หลบหนีจากไม้ต้นนั้นได้ แต่ไม้กายสิทธิ์ของรอนหัก และรถซึ่งเผยตัวเองว่ามีความรู้สึกอยู่ระดับหนึ่ง ขับออกไปในป่าต้องห้าม จากนั้นพวกเขารายงานต่อสำนักงานของศาสตราจารย์มักกอนนากัล และได้รับโทษกักบริเวณ วันรุ่งขึ้น รอนได้รับจดหมายกัมปนาทจากมารดา มอลลี่ วีสลีย์ โดยขู่ว่าจะส่งเขากลับบ้านหากล้ำเส้นอีกครั้งกลายเป็นว่าล็อกฮาร์ตเป็นอาจารย์ที่ไม่ได้ความ สนใจกับความมีชื่อเสียงส่วนตัวมากกว่าการสอน ในวันฮาโลวีน คุณนายนอร์ริส แมวของภารโรงประจำโรงเรียนถูกพบว่ากลายเป็นหิน บนกำแพงใกล้ ๆ มีสารว่า "ห้องแห่งความลับเปิดแล้ว ศัตรูแห่งทายาทพึงระวัง" แฮร์รี่ รอนและเฮอร์ไมโอนี่ เกรนเจอร์พบว่าซาลาซาร์ สลิธีริน ผู้ก่อตั้งฮอกวอตส์คนหนึ่ง สร้างห้องแห่งความลับอย่างลับ ๆ ซึ่งลือกันว่ามีสัตว์ประหลาดที่ทายาทของสลิธีรินเท่านั้นที่สามารถควบคุมได้ สลิธีรินไม่เห็นชอบมดที่มีบิดามารดาเป็นมักเกิลได้รับอนุญาตให้เข้าเรียนที่ฮอกวอตส์ และกล่าวกันว่าสร้างห้องนั้นไว้เพื่อวันหนึ่งทายาทของเขาจะกำจัดคนเหล่านี้ให้หมดจากโรงเรียนทั้งสามสงสัยว่าอริของแฮร์รี่ เดรโก มัลฟอย เป็นทายาทแห่งสลิธีริน จึงใช้เวลาหนึ่งเดือนทำน้ำยาสรรพรส เป็นเครื่องดื่มซึ่งทำให้พวกเขาดูเหมือนคนอื่นชั่วระยะหนึ่ง ห้องปฏิบัติการของเขาอยู่ในห้องน้ำที่มีผีเมอร์เทิลจอมคร่ำครวญสิงระหว่างควิดดิชเกมหนึ่ง แขนของแฮร์รี่ถูกลูกบลัดเจอร์ที่ควบคุมไม่ได้ทำหัก ล็อกฮาร์ตอาสารักษากระดูกหักแต่กลายเป็นเอากระดูกออกแทน คืนนั้น ขณะแฮร์รี่นอนอยู่ในเตียงห้องพยาบาล ด็อบบี้มาปรากฏและรับผิดชอบต่อเหตุการณ์ที่ชานชาลาและลูกบลัดเจอร์ที่ควบคุมไม่ได้นั้น โดยปรารถนาป้องกันมิให้แฮร์รี่เข้าเรียนที่ฮอกวอตส์ เขาขอร้องแฮร์รี่ให้ออกจากฮอกวอตส์ ยืนยันว่าเขาตกอยู่ในอันตราย และแย้มว่าห้องแห่งความลับเคยเปิดมาแล้ว ไม่นาน คอลิน ครีฟวีย์ นักเรียนปีหนึ่ง ถูกโจมตีหลังแอบมาเยี่ยมแฮร์รี่และกลายเป็นหิน
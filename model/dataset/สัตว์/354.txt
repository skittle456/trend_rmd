แบดเจอร์  เป็นชื่อสามัญของสัตว์เลี้ยงลูกด้วยนมหลายชนิด ในอันดับสัตว์กินเนื้อที่อยู่ในวงศ์เพียงพอน  แบ่งออกได้เป็น 3 วงศ์ย่อย 4 สกุล โดยทั่วไปแล้ว แบดเจอร์มีตัวขนาดค่อนข้างเล็กและอ้วน มีขาที่สั้น เหมาะสำหรับการขุดเป็นอย่างดี ใบหูมีขนาดเล็ก หางมีความยาวมาก หางของแบดเจอร์สามารถยาวถึง 18 ถึง 20 นิ้ว  หรือขึ้นอยู่กับอายุ มีลายแถบเป็นการเตือนให้สัตว์ชนิดอื่น ๆ ได้รู้ว่า เป็นสัตว์ที่แข็งแรง ดุร้าย และพร้อมที่จะปกป้องตัวเองได้ทุกเมื่อ ในการสื่อสารกับพวกเดียวกัน  แบดเจอร์จะสร้างกลิ่นฉุนขึ้นมาจากต่อมที่อยู่ใต้หาง กลิ่นนี้ใช้สำหรับการปักปันอาณาเขตและสร้างสัญลักษณ์เฉพาะของครอบครัว แบดเจอร์แต่ละตัวจะมีกลิ่นเฉพาะของตัวเอง และยังมีกลิ่นเฉพาะกลุ่ม ซึ่งเกิดจากการแลกเปลี่ยนกลิ่นซึ่งกันและกันอย่างต่อเนื่อง แบดเจอร์โตเต็มวัยที่ใช้เวลาอยู่นอกโพรงนาน จนกลิ่นเฉพาะกลุ่มจางหายไปก็เสี่ยงต่อการถูกปฏิเสธ แบดเจอร์สามารถสร้างเสียงที่แตกต่างกันถึง 16 เสียงแบดเจอร์ จะอาศัยอยู่ในโพรงซึ่งขุดเองด้วยกรงเล็บตีน จากการค้นพบโพรงที่มีขนาดใหญ่มากที่สุดที่มีการค้นพบเทียบเคียงได้กับคฤหาสน์เบล็นไฮม์ โดยมีทางเข้าถึง 130 รู มีห้องถึง 50 ห้อง และมีอุโมงค์ทางเดินที่ทอดยาวถึง 800 เมตร แบดเจอร์นั้นกระจายอยู่ทั่วโลก แบ่งกันไปตามแต่สกุลและชนิด แบดเจอร์ส่วนใหญ่จะกินหนอนผลไม้ที่ฉ่ำน้ำเป็นอาหารหลักและนั่นทำให้แบดเจอร์แทบไม่ต้องกินน้ำเลย ในกรณีจำเป็นพวกจะกินหนูตัวเล็ก ๆ, หนูนา, คางคก, ตัวต่อ, แมลงปีกแข็ง และเม่นแคระหรือกระทั่งพืชพรรณธัญญาหาร หากินในเวลากลางคืนแบดเจอร์ สามารถใช้อุ้งเท้าทำลายจอมปลวก, เล้าไก่ สามารถต่อสู้กับสัตว์ขนาดใหญ่กว่า เช่น ไฮยีนา, สิงโต, เสือ, เต่าบก, เม่น, จระเข้, หมี หรือแม้แต่งูพิษได้
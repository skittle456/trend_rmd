ปูแมงมุมญี่ปุ่น  มีชื่อทางวิทยาศาสตร์ว่าMacrocheira kaempferi,  เป็นสายพันธุ์ปูทะเลที่สามารถพบได้ทั่วไปในน่านน้ำของประเทศญี่ปุ่น มันถูกจับเพื่อนำมาทำอาหารเนื่องจากเนื้อมีรสชาติดีและถือว่าเป็นอาหารอันโอชะของญี่ปุ่นชื่อของมันในภาษาญี่ปุ่นแปลว่าปูขายาวซึ่งเป็นชื่อที่ตั้งตามลักษณะขาของมัน โดยปูแมงมุมญี่ปุ่นนี้มีขายาวที่สุดในสัตว์จำพวกสัตว์ขาปล้องโดยมีขนาดประมาณ5.5เมตร ลำตัวของมันจะมีลักษณะกลมคล้ายหัวใจซึ่งจะกว้างประมาณ 30-40 ซ.ม.และยาวประมาณ 20 ซ.ม. นำหนักเฉลี่ยของพวกมันคือประมาณ 15-20 กิโลกรัมปูตัวเมียนั้นจะมีขาและก้ามสั้นกว่าปูตัวผู้ ลำตัวของมันจะมีสีส้มและมีจุดสีขาวๆแต้มเป็นจุดหรือลายตามลำตัวพวกมันมีรูปร่างที่ดุดันน่ากลัวแต่มีนิสัยอ่อนโยนและไม่เป็นอันตรายต่อมนุษย์กระดองของมันสามารถใช้ในการป้องกันตัวจากนักล่าจำพวกหมึกยักษ์ได้ดีอีกทั้งกระดองของพวกมันมีปุ่มมีหนามและบางครั้งก็ถูกปกคลุมด้วยฟองน้ำหรือสาหร่ายทำให้นักล่าไม่ทันสังเกตปูแมงมุมญี่ปุ่นสามารถพบได้บริเวณชายฝั่งทางตอนใต้ของ เกาะฮนชู, อ่าวโตเกียวไล่ลงไปทางใต้จนถึงประเทศไต้หวันตัวเต็มวัยนั้นจะพบได้ที่ความลึก 50-600เมตร พวกมันชอบทะเลลึกที่เป็นพื้นทรายหรือดินโคลนโดยปกติพวกมันจะอยู่ในน้ำที่มีอุณหภูมิ 10-13 องศา				
แพนด้ายักษ์ หรือ หมีแพนด้า  เป็นสกุลของสัตว์เลี้ยงลูกด้วยนมในวงศ์หมี  สกุลหนึ่ง ใช้ชื่อสกุลว่า Ailuropodaแพนด้ายักษ์ ได้ปรากฏขึ้นมาครั้งแรกบนโลกเมื่อราว 8–9 ล้านปีก่อน ในช่วงปลายยุคไพลโอซีน  ตามที่มีการพบหลักฐาน เป็นซากฟอสซิล ที่บริเวณรอบ ๆ ป่าเขตร้อนชื้น ในมณฑลยูนาน ทางภาคใต้ของประเทศจีน โดยสัตว์ในสกุลนี้ได้กระจายพันธุ์ไปทั่วบริเวณที่เป็นประเทศจีนในปัจจุบัน ตลอดจนถึงเกาะไต้หวัน และภาคเหนือของเวียดนาม, พม่า และภาคเหนือของไทยด้วย ซึ่งบรรพบุรุษของสัตว์ในสกุลนี้ได้วิวัฒนาการแยกตัวเองออกจากสัตว์ในสกุล Ailurarctos ที่มีชีวิตอยู่ในปลายยุคไมโอซีน โดยแพนด้ายักษ์ในตอนแรกเริ่มมีขนาดเพียงครึ่งหนึ่งของแพนด้ายักษ์ในปัจจุบัน หรือมีขนาดตัวพอ ๆ กับสุนัขอ้วน ๆ ตัวหนึ่งเท่านั้น และมีชีวิตอยู่ร่วมกับสัตว์เลี้ยงลูกด้วยนมยุคก่อนประวัติศาสตร์หลายชนิด อาทิ มนุษย์ปักกิ่ง, เสือเขี้ยวดาบ, ช้างแมมมอธ เป็นต้นแบ่งออกได้เป็น 5 ชนิด แต่ปัจจุบันเหลือเพียงชนิดเดียวเท่านั้น คือ แพนด้ายักษ์ ซึ่งรู้จักกันเป็นอย่างดี และแบ่งออกได้เป็น 2 ชนิดย่อย ได้แก่†Ailuropoda microta Pei, 1962 †Ailuropoda wulingshanensis Wang et alii. 1982 †Ailuropoda baconi  †Ailuropoda minor Pei, 1962 Ailuropoda melanoleuca Ailuropoda melanoleuca melanoleuca Ailuropoda melanoleuca qinlingensis Wan Q.H., Wu H. et Fang S.G., 2005 †Ailuropoda melanoleuca hastorni 
บอบแคต  เป็นสัตว์เลี้ยงลูกด้วยนมชนิดหนึ่ง จำพวกแมวป่า พบกระจายพันธุ์ในทวีปอเมริกาเหนือจัดอยู่ในสกุลเดียวกับลิงซ์ ซึ่งเป็นแมวป่าชนิดที่พบได้ในทวีปยุโรป มีรูปร่างและลักษณะคล้ายกับลิงซ์ชนิดอื่น  ๆ แต่บอบแคตมีขนาดลำตัวที่เล็กกว่า มีขาสั้นเหมือนแมวบ้าน ลำตัวล่ำสัน ขนปุยมีสีแต้มเป็นลายจุด พบกระจายพันธุ์ในทวีปอเมริกาเหนือ โดยเฉพาะบริเวณที่หนาวเย็นแถบตอนเหนือสุดของสหรัฐอเมริกาติดกับแคนาดา และพบได้จนถึงเม็กซิโก เป็นสัตว์ที่ปรากฏมีขึ้นบนโลกเมื่อ 1.8 ล้านปีก่อน และแบ่งออกได้เป็น 13 ชนิดย่อยบอบแคต ไม่ได้เป็นสัตว์ที่อยู่ในสถานะใกล้สูญพันธุ์หรือถูกคุกคามแต่ประการใด แต่ทว่าในบางรัฐของสหรัฐอเมริกาและเม็กซิโกมีกฎหมายคุ้มครองอยู่ จำนวนประชากรของบอบแคตในปัจจุบันคาดว่ามีถึง 3,600,000 ตัว โดยเพิ่มขึ้นอย่างเสถียรในช่วง 4 ทศวรรษที่ผ่านมา ทั้งนี้เชื่อว่า คงเป็นเพราะสภาพอากาศที่อุ่นขึ้นทำให้ไม่ต้องหาอาหารอย่างยากลำบากเหมือนในอดีต กอรปกับการไล่ล่าที่ลดลง ซึ่งผลกระทบของการเพิ่มขึ้นอย่างมากของบอบแคตนั้นส่งผลให้เกิดเป็นภาวะสัตว์รังควาญขึ้นมา โดยในบางชุมชนอาจพบบอบแคตเดินอยู่บนท้องถนน หรือไล่จับสัตว์เล็ก ๆ ในสวนหลังบ้านกินเป็นอาหารได้ หรืออาจคุกคามต่อปศุสัตว์หรือสัตว์เลี้ยง ซึ่งพฤติกรรมเช่นนี้ผิดแผกไปจากแมวป่าชนิดอื่น ๆ ที่มักขี้อาย และอยู่อย่างสันโดษL. r. rufus   – ภาคตะวันออก และตะวันตกกลางสหรัฐอเมริกาL. r. gigas   – ตะวันออกเฉียงเหนือของนิวยอร์ก ถึงโนวาสโกเทีย และนิวบรันสวิกL. r. floridanus   – ตะวันออกเฉียงใต้สหรัฐอเมริกา และดินแดนหุบเขามิสซิสซิปปี จนถึงตะวันตกเฉียงใต้ของมิซซูรี และตอนใต้ของอิลลินอยส์L. r. superiorensis   –  ตะวันตกของบริเวณเกรตเลก รวมถึงตอนเหนือของมิชิแกน, วิสคอนซิน, ตอนใต้ของออนตาริโอ และส่วนใหญ่ของมินเนโซตาL. r. baileyi   – ตะวันตกเฉียงใต้ของสหรัฐอเมริกาและตะวันตกเฉียงเหนือของเม็กซิโกL. r. californicus   – แคลิฟอร์เนียตะวันตกของเทือกเขาเซียร์ราเนวาดาL. r. mohavensis   – ทะเลทรายโมฮาวีของแคลิฟอร์เนียL. r. escuinapae   – ภาคกลางของเม็กซิโก และตลอดความยาวทางตอนเหนือของชายฝั่งตะวันตกโซโนราL. r. fasciatus   – โอเรกอน, วอชิงตัน ตะวันตกของเทือกเขาคาสเคด, ตะวันตกเฉียงเหนือของแคลิฟอร์เนีย และตะวันตกเฉียงใต้ของบริติชโคลอมเบียL. r. oaxacensis   – วาฮากาL. r. pallescens   – ตะวันตกเฉียงเหนือของสหรัฐอเมริกาและตอนใต้ของบริติชโคลอมเบีย, อัลเบอร์ตา และซัสแคตเชวันL. r. peninsularis   – บาฮากาลิฟอร์เนียL. r. texensis   – ตะวันตกของหลุยเซียนา, เท็กซัส, ตอนกลางของตอนใต้ของโอกลาโฮมา และไปจรดถึงตาเมาลีปัส, นวยโวเลออง และโกอาวีลา
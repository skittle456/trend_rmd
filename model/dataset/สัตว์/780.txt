ระนอง เป็นจังหวัดชายฝั่งทะเลตะวันตกของภาคใต้ มีพื้นที่ประมาณ 2,141,250 ไร่ มีพื้นที่ติดต่อทางตะวันออกติดต่อกับจังหวัดชุมพร ทางใต้ติดกับจังหวัดสุราษฎร์ธานีและจังหวัดพังงา ทางตะวันตกติดกับประเทศพม่าและทะเลอันดามัน มีลักษณะพื้นที่เรียวและแคบ มีความยาวถึง 169 กิโลเมตร และมีความแคบในบริเวณอำเภอกระบุรี เพียง 9 กิโลเมตรระนองเป็นอีกจังหวัดหนึ่งที่มีประวัติความเป็นมายาวนานนับตั้งแต่ครั้งกรุงศรีอยุธยาเรืองอำนาจ เดิมเป็นหัวเมืองขนาดเล็กขึ้นกับเมืองชุมพร คำว่าระนองเพี้ยนมาจากคำว่า แร่นอง เนื่องจากในพื้นที่จังหวัดมีแร่อยู่มากมายคำขวัญประจำจังหวัด : คอคอดกระ ภูเขาหญ้า กาหยูหวาน ธารน้ำแร่ มุกแท้เมืองระนอง พันธุ์ไม้มงคลพระราชทานประจำจังหวัด : ต้นอบเชย ต้นไม้ประจำจังหวัด : ต้นอินทนิล ดอกไม้ประจำจังหวัด : ดอกเอื้องเงินหลวงหรือโกมาซุม สัตว์น้ำประจำจังหวัด : ปูเจ้าฟ้าหรือปูน้ำตก สภาพภูมิประเทศของระนอง ประกอบด้วยภูเขาสูงในทางทิศตะวันออก และลาดลงสู่ทะเลอันดามันในทางทิศตะวันตก มีแม่น้ำและคลองสำคัญหลายสาย และมีภูเขาสูงสุดคือ ภูเขาพ่อตาโชงโดง แม่น้ำลำคลองที่สำคัญมีดังนี้แม่น้ำกระบุรี เป็นแม่น้ำที่กั้นพรมแดนไทย-พม่า มีความยาวประมาณ 95 กิโลเมตรคลองลำเลียง มีความยาวประมาณ 20 กิโลเมตรคลองปากจั่น ไหลลงสู่แม่น้ำกระบุรี มีความยาวประมาณ 30 กิโลเมตรคลองวัน ไหลลงสู่แม่น้ำกระบุรี มีความยาวประมาณ 20 กิโลเมตรคลองกระบุรี มีความยาวประมาณ 20 กิโลเมตรคลองละอุ่น ไหลลงสู่แม่น้ำกระบุรี มีความยาวประมาณ 35 กิโลเมตรคลองหาดส้มแป้น มีความยาวประมาณ 19 กิโลเมตรคลองกะเปอร์ มีความยาวประมาณ 32 กิโลเมตรคลองกำพวน  มีความยาวประมาณ 19 กิโลเมตรจังหวัดระนองได้ชื่อว่าเป็นเมือง "ฝนแปด แดดสี่" นั่นคือมีฝนตก 8 เดือน และฝนแล้งเพียง 4 เดือน นับว่าเป็นจังหวัดที่ฝนตกชุกมากที่สุดในประเทศไทย เนื่องจากอยู่ติดกับทะเลอันดามัน ได้รับอิทธิพลจากลมมรสุมตะวันตกเฉียงใต้อย่างมากการปกครองแบ่งออกเป็น 5 อำเภอ 30 ตำบล 167 หมู่บ้านอุทยานแห่งชาติลำน้ำกระบุรีอุทยานแห่งชาติหมู่เกาะพยามอุทยานแห่งชาติแหลมสนอุทยานแห่งชาติน้ำตกหงาวเขตรักษาพันธุ์สัตว์ป่าคลองนาคา
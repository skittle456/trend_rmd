ไรน้ำนางฟ้า  เป็นครัสเตเชียนจำพวกแบรงคิโอโพดาจำพวกหนึ่ง จัดอยู่ในสกุล Streptocephalus  และวงศ์ Streptocephalidae  มีลักษณะคล้ายไรทะเลหรืออาร์ทีเมีย แต่มีขนาดตัวโตกว่า คือ ไม่มีเปลือก ตัวใส มีขาว่ายน้ำ 11 คู่  ลำตัวยาว 1 - 3 เซนติเมตร ตัวผู้มีขนาดใหญ่กว่าตัวเมีย และมีพฤติกรรมว่ายน้ำแบบหงายท้องโดยใช้ขาช่วยกรรเชียงนำโบก พัดอาหารเข้าปาก บริเวณหัวมีตาขนาดใหญ่ที่มีก้านยาว 1 คู่ มีหนวด 2 คู่ ส่วนหางแยกเป็นสองแฉกมีสีแดงส้ม ตัวเมียมีถุงไข่ 1 ถุง อยู่ทางด้านท้อง หนวดคู่ที่ 2 ของตัวผู้เปลี่ยนแปลงไปใช้สำหรับจับตัวเมียเวลาผสมพันธุ์ และใช้ในการจำแนกชนิด ไข่ที่ตัวเมียสร้างขึ้นจะพัฒนาให้มีเปลือกหนาไรน้ำนางฟ้า จะอาศัยอยู่ในแหล่งน้ำจืดต่าง ๆ ที่มีขนาดเล็ก เช่น คูน้ำข้างถนน หรือนาข้าว แม้กระทั่งแหล่งน้ำชั่วคราว เช่น ปลักควาย หรือรอยเท้าควายในเลน ยามฤดูฝน  อาหารของไรน้ำนางฟ้า ได้แก่ แพลงก์ตอนสัตว์, โปรโตซัว, อินทรียสารและแพลงก์ตอนพืช ฤดูที่พบ คือ ช่วงเดือนกุมภาพันธ์ถึงสิงหาคม คือ ในฤดูฝน วงจรชีวิต คือ ไข่มีเปลือกหนา เป็นซีส ฝังอยู่ในพื้นดินหรือโคลน โดยจะพบในบ่อเล็กบ่อน้อย เมื่อน้ำท่วมขังก็จะฟักเป็นตัวออกมา ส่วนแหล่งน้ำขนาดใหญ่จะไม่พบไรน้ำนางฟ้า ไรน้ำนางฟ้าจะมีชีวิตอยู่ได้ในระยะเวลาสั้น ๆ ไม่กี่สัปดาห์เท่านั้นไรน้ำนางฟ้า แบ่งออกได้ราว ๆ 50-60 ชนิด   พบกระจายพันธุ์ตั้งแต่ แอฟริกา,  ออสเตรเลีย, ยูเรเชีย, อเมริกากลาง และอเมริกาเหนือ ซึ่งเดิมเคยเป็นมหาทวีปกอนด์วานา  เป็นต้น ส่วนในประเทศไทย มีทั้งหมด 3 ชนิด ซึ่งทั้ง 3 ชนิดนั้น ล้วนแต่เป็นสัตว์เฉพาะถิ่นทั้งหมด ได้แก่ ไรน้ำนางฟ้าสิรินทร  พบครั้งแรกที่จังหวัดหนองบัวลำภู และพบได้ทั่วประเทศ, ไรน้ำนางฟ้าไทย  มิได้จัดอยู่ในสกุล Streptocephalus  ไข่มีขนาดใหญ่กว่าไรน้ำนางฟ้าสิรินธรสองเท่า และไรน้ำนางฟ้าสยาม  พบครั้งแรกที่จังหวัดสุพรรณบุรี และกาญจนบุรี เป็นชนิดที่หาได้ยากมาก นอกจากนี้แล้วยังพบได้ที่ประเทศลาวไรน้ำนางฟ้า มีคุณค่าทางสารอาหารสูง ปัจจุบันได้มีการเพาะเลี้ยงเพื่อเป็นอาหารให้แก่สัตว์น้ำต่าง ๆ ทั้งเป็นอาหารให้แก่ตัวอ่อน, เป็นอาหารให้แก่สัตว์น้ำเศรษฐกิจ และสัตว์น้ำสวยงาม โดยปัจจุบันสามารถเพาะเลี้ยงได้แล้วตลอดทั้งปีนอกจากนี้แล้ว ไรน้ำนางฟ้ายังมีชื่อเรียกตามภาษาถิ่นต่าง ๆ เช่น "แมงอ่อนช้อย", "แมงแงว", "แมงหางแดง" และ"แมงน้ำฝน" เป็นต้นStreptocephalus annanarivensis Thiele, 1907Streptocephalus antillensis Mattox, 1950Streptocephalus areva Brehm, 1954Streptocephalus bidentatus Hamer & Appleton, 1993Streptocephalus bimaris Gurney, 1909Streptocephalus bourquinii Hamer & Appleton, 1993Streptocephalus bouvieri Daday, 1908Streptocephalus cafer Lovén, 1847Streptocephalus caljoni Beladjal, Mertens & Dumont, 1996Streptocephalus cirratus Daday, 1908Streptocephalus cladophorus Barnard, 1924Streptocephalus coomansi Brendonck & Belk, 1993Streptocephalus dendrophorus Hamer & Appleton, 1993Streptocephalus dendyi Barnard, 1929Streptocephalus dichotomus Baird, 1860Streptocephalus distinctus Thiele, 1907Streptocephalus dorothae Mackin, 1942Streptocephalus dregi G. O. Sars, 1899Streptocephalus echinus Bond, 1934Streptocephalus gauthieri Brtek, 1974Streptocephalus gracilis G. O. Sars, 1898Streptocephalus guzmani Maeda-Martínez et al., 1995Streptocephalus henridumontis Maeda-Martínez & Obregón-Barboza, 2005Streptocephalus indistinctus Barnard, 1924Streptocephalus jakubskii Grochmalicki, 1921Streptocephalus javanensis Brehm, 1955Streptocephalus kaokoensis Barnard, 1929Streptocephalus kargesi Spicer, 1985Streptocephalus lamellifer Thiele, 1900Streptocephalus linderi W. G. Moore, 1966Streptocephalus longimanus Bond, 1934Streptocephalus mackini W. G. Moore, 1966Streptocephalus macrourus Daday, 1908Streptocephalus mattoxi Maeda-Martínez et al., 1995Streptocephalus moorei Belk, 1973Streptocephalus namibiensis Hamer & Brendonck, 1993Streptocephalus neumanni Thiele, 1904Streptocephalus ovamboensis Barnard, 1924Streptocephalus papillatus G. O. Sars, 1906Streptocephalus potosinensis Maeda-Martínez et al., 1995Streptocephalus proboscideus Frauenfeld, 1873Streptocephalus propinquus Brady, 1916Streptocephalus purcelli G. O. Sars, 1898Streptocephalus queenslandicus Herbert & Timms, 2000Streptocephalus reunionensis Thiéry & Champeau, 1994Streptocephalus rothschildi Daday, 1908Streptocephalus rubricaudatus Klunzinger, 1867Streptocephalus rugosus Brehm, 1960Streptocephalus sealii Ryder, 1879Streptocephalus similis Baird, 1852Streptocephalus simplex Gurney, 1906Streptocephalus sirindhornae Sanoamuang et al., 2000Streptocephalus spinicaudatus Hamer & Appleton, 1993Streptocephalus spinifer Gurney, 1906Streptocephalus spinosus Daday, 1908Streptocephalus sudanicus Daday de Dées, 1910Streptocephalus texanus Packard, 1871Streptocephalus thomasbowmani Maeda-Martínez & Obregón-Barboza, 2005Streptocephalus torvicornis Waga, 1842Streptocephalus trifidus Hartland-Rowe, 1969Streptocephalus vitreus Brauer, 1877Streptocephalus wirminghausi Hamer, 1994Streptocephalus woottoni Eng et al., 1990Streptocephalus zeltneri Daday, 1910Streptocephalus zuluensis Brendonck & Hamer, 1992
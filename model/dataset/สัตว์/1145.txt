กำแพงเสียง  เป็นภาพการสมมติ แต่มีปรากฏการณ์ชนิดหนึ่งเกิดขึ้นคล้ายๆ กับเป็นกำแพงเสียง ซึ่งเป็นแรงที่ดึงให้เครื่องบิน บินได้ช้าลง เมื่อเครื่องบินบินเร็วใกล้ความเร็วของเสียง ซึ่งเป็นความเร็วประมาณ 332 เมตร/วินาที ในขณะที่เครื่องบินบินอยู่ในอากาศนั้น มันจะดันให้คลื่นเสียงชิดกันมากขึ้น ยิ่งเมื่อเครื่องบินบินใกล้ความเร็วของเสียงมากเพียงไร คลื่นเสียงก็จะถูกกดดันมากขึ้นทุกทีในที่สุดทำให้เกิดเป็นเสียงสนั่นหวั่นไหว เครื่องบินที่บินได้เร็วกว่าเสียงนั้น เรียกว่า ซุปเปอร์โซนิค การสร้างเครื่องบินให้บินเร็วกว่าเสียงนั้น เป็นปัญหาที่มีการวิพากษ์วิจารณ์กันอยู่มาก เพราะทำให้เกิดมลภาวะทางเสียงต่อมนุษย์และสัตว์ เพราะเสียงของคลื่นเสียงที่เกิดขึ้นนั้นดังมากทีเดียว และเป็นอันตรายต่อประสาทหู
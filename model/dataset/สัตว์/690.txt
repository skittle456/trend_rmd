เขื่อนพระปรง เป็นเขื่อนขนาดใหญ่ที่สุดในจังหวัดสระแก้ว  ตั้งอยู่ในเขต หมู่ที่ 3 และหมู่ที่ 6 ของตำบลช่องกุ่ม อำเภอวัฒนานคร จังหวัดสระแก้ว เป็นที่อาศัยของสัตว์น้ำนานาชนิด และนกน้ำนานาชนิด นกน้ำที่ขึ้นชื่อคือ นกอ้ายงั่วเขื่อนพระปรง ตั้งอยู่ในเขตอุทยานแห่งชาติปางสีดา เป็นการกั้นภูเขาที่เป็นลำน้ำพระปรง ที่เป็นที่ลุ่มเพื่อกักเก็บน้ำเพื่อการเกษตร พื้นที่ที่ได้รับน้ำในการเกษตรคือ หมู่ที่ 3 หมู่ที่ 6 ตำบลช่องกุ่ม และบ้านท่าช้าง ตำบลหนองหมากฝ้าย  มีเทศกาลดูนกน้ำ คือช่วงเดือน พฤษภาคม ถึง สิงหาคม มีนกน้ำนานาชนิดมาอาศัยอยู่ โดยมากคือนกงู หรือ นกอ้ายงั่ว ที่มาหากินปลาในเขื่อนพระปรง ซึ่งอพยบมาจากประเทศออสเตรเลีย ที่เรียกกันว่านกงูก็คือ เวลาดำน้ำจับปลา ที่คอมีลักษณะเหมือนงู เขื่อนพระปรงมีภูเขาที่อุดมสมบูรณ์มีสัตว์ป่านานาชนิด มีน้ำตกที่สวยงาม มีต้นน้ำของลำน้ำพระปรง แม่น้ำปราจีนบุรี และไหลบรรจบลงที่ แม่น้ำบางปะกง วิธีการเข้าไปท่องเที่ยวธรรมชาติได้แก่การล่องเรือ ล่องแพ และเดินไปไม่ไกลก็จะพบต้นน้ำช่องลี้
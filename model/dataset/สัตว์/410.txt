สัตว์ตีนครีบ  หรือ วงศ์ใหญ่สัตว์ตีนครีบ เป็นวงศ์ใหญ่ที่มีสัตว์เลี้ยงลูกด้วยน้ำนมทางทะเลที่มีเท้าครีบ วงศ์ใหญ่มีวงศ์อื่น ๆ รองลงมาได้แก่ วงศ์วอลรัส วงศ์แมวน้ำมีหู และ วงศ์แมวน้ำ วงศ์ใหญ่สัตว์ตีนครีบมี 33 สปีชีส์ และมีมากกว่า 50 สปีชีส์ที่สูญพันธุ์ไปแล้ว โดยมีการค้นพบจากหลักฐานของซากดึกดำบรรพ์ สัตว์ตีนครีบจัดอยู่ในอันดับสัตว์กินเนื้อ และสัตว์ในวงศ์อื่นที่มีเชื้อสายใกล้เคียงมากที่สุดคือสัตว์ในวงศ์หมีและวงศ์เพียงพอน สัตว์ตีนครีบสามารถใช้ชีวิตในใต้น้ำทะเลได้เป็นเวลาหลายเดือน จึงสามารถนอนหลับในน้ำได้ นักวิทยาศาสตร์พบว่าสัตว์ตีนครีบมักนอนหลับครั้งละภายในไม่กี่นาทีในระหว่างที่นอนหงายท้อง เมื่อสัตว์ตีนครีบนอนหลับในน้ำทะเล ครึ่งหนึ่งของสมองจะหลับแต่อีกครึ่งของสมองจะตื่น สิ่งนี้เป็นสิ่งที่เหมือนสัตว์เลี้ยงลูกด้วยน้ำนมทางทะเลชนิดอื่น ๆ ซึ่งเป็นสิ่งที่ทำให้สัตว์ตีนครีบสามารถหลบหลีกสัตว์ร้ายได้ทัน  ยามเมื่อสัตว์ตีนครีบนอนบนบก สมองทั้งสองข้างมักหลับสนิท
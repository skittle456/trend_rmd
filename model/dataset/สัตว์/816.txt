คาโงชิมะ  เป็นเมืองศูนย์กลางและเมืองที่ใหญ่ที่สุดของจังหวัดคาโงชิมะ ประเทศญี่ปุ่น ทางทิศตะวันตกฉียงใต้ของเกาะคิวชู คาโงชิมะมีชื่อเล่นอีกชื่อว่า "เนเปิลส์แห่งตะวันออก" ด้วยลักษณะภูมิศาสตร์ของอ่าวที่มีส่วนคล้ายกัน อากาศที่ร้อน และมีภูเขาไฟซะกุระจิมะตั้งอยู่ใกล้เมืองในวันที่ 1 มกราคม พ.ศ. 2553 คาโงชิมะมีประชากรประมาณ 605,855 คน มีความหนาแน่น 1,107.49 คน ต่อตารางกิโลเมตร จากจำนวนพื้นที่ 546.71 ตารางกิโลเมตรเมืองคาโงชิมะใช้เวลาเดินทางจากท่าอากาศยานคาโงชิมะ ประมาณ 40 นาที จุดเด่นของเมืองคือย่านการค้าขนาดใหญ่ การเดินทางโดยรถราง และภัตตาคารจำนวนมาก อาหารพื้นเมืองที่สำคัญเช่น คิบิ , ทงกะสึ, ปลาไหลรมควัน นอกจากนี้ยังมีสถานแสดงพันธุ์สัตว์น้ำที่ทันสมัยคาโงชิมะในอดีตเคยเป็นศูนย์กลางของซามูไรตระกูลชิมะสึมาหลายศตวรรษ เป็นเมืองท่าที่สำคัญมาตั้งแต่สมัยยุคกลางจนถึงสมัยเอะโดะ จากนั้นก็กลายเป็นเมืองหลวงอย่างเป็นทางการของแคว้นซัตสึมะ หนึ่งในแคว้นไดเมียวที่ทรงอำนาจที่สุดและมั่งคั่งที่สุดในสมัยเอะโดะ แม้ว่าการค้าระหว่างประเทศจะถูกกีดกัน ไม่เพียงแต่เป็นศูนย์กลางทางการเมืองเท่านั้น แต่ยังเป็นอาณาจักรขุนนางกึ่งอิสระของอาณาจักรริวกิวด้วย คาโงชิมะยังเป็นศูนย์กลางกิจกรรมสำคัญของศาสนาคริสต์ในญี่ปุ่น ในคริสต์ศตวรรษที่ 16 ถึง 17คาโงชิมะเคยถูกกองทัพราชนาวีอังกฤษโจมตี ในปี พ.ศ. 2406 เพื่อลงโทษจากเหตุการณ์ฆาตกรรม ชารล์ส เลนน็อก ริชาร์ดสันคาโงชิมะยังเป็นสถานที่เกิดและที่มั่นแหล่งสุดท้ายของไซโก ทาคาโมริ หนึ่งในแกนนำสำคัญที่ทำการโค่นล้มระบอบการปกครองของรัฐบาลโชกุนตระกูลโทะกุงะวะ ซึ่งถึงแก่กรรมในเหตุการณ์กบฏซัตสึมะคาโงชิมะตั้งอยู่ในเขตอากาศร้อนชื้น ฤดูหนาวอากาศแห้ง, อบอุ่น, อากาศชื้นในฤดูใบไม้ผลิ, ฤดูฝนและหนาว, มีฝนตกชุกในช่วงเดือน มกราคม - กรกฎาคม
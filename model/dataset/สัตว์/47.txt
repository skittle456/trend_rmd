มาดากัสการ์  หรือชื่อทางการคือ สาธารณรัฐมาดากัสการ์  คือชาติเกาะในมหาสมุทรอินเดีย ตั้งอยู่นอกชายฝั่งทางตะวันออกของแอฟริกา ใกล้กับโมซัมบิก เกาะมาดากัสการ์ที่เป็นเกาะหลักเป็นเกาะใหญ่เป็นอันดับ 4 ของโลก เป็นถิ่นของสายพันธุ์พืชและสัตว์ถึงร้อยละ 5 ของโลก และมีมากกว่าร้อยละ 80 ที่เป็นสัตว์หรือพืชเฉพาะถิ่นมาดากัสการ์ ที่เด่นคือตัวลีเมอร์ซึ่งอยู่ในตระกูลไพรเมต ตัวฟอสซา  ซึ่งกินเนื้อ นกเฉพาะถิ่น 3 ตระกูล และต้นบาวบับ  6 ชนิด ภาษาหลักคือภาษามาลากาซี สมดุลทางธรรมชาติของมาดากัสการ์ถูกคุกคาม เนื่องจากป่าส่วนใหญ่เสียหาย และลีเมอร์ได้สูญพันธุ์ถึง 15 สายพันธุ์มีหลักฐานปรากฏว่า มีผู้คนอาศัยอยู่ในมาดากัสการ์มาเป็นเวลา 2000 ปีมาแล้ว และต่อมามีคนเชื้อสายแอฟริกันและอินโดนีเซียมาตั้งถิ่นฐานบนเกาะนี้ในศตวรรษที่ 16 ภายใต้การนำของดีโอกู ดีอัช นักบุกเบิกชาวโปรตุเกส ดินแดนในเกาะมาดากัสการ์รวมกันภายใต้ระบอบกษัตริย์ในช่วงปี พ.ศ. 2340-2404  แต่ฝรั่งเศสได้เข้าอ้างสิทธิ์ในการปกครองในปี พ.ศ. 2438 และต่อมาในปี พ.ศ. 2439 ระบอบกษัตริย์ถูกทำลายทำให้ตกเป็นอาณานิคมของฝรั่งเศสในวันที่ 6 สิงหาคม พ.ศ. 2439กษัตริย์องค์สุดท้ายคือสมเด็จพระราชินีนาถรานาวาโลนาที่ 3 แห่งมาดากัสการ์ และต่อมาปี พ.ศ. 2501 มีการลงประชามติให้สาธารณรัฐมาลากาซีมีอำนาจปกครองตนเองในประชาคมฝรั่งเศส และได้รับเอกราชในวันที่ 26 มิถุนายน พ.ศ. 2503เมื่อ 2,000-1,500 ปีก่อน ชาวออสโตรนีเชียได้อพยพมายังมาดากัสการ์ และได้ผสมกับพวกชาวแอฟริกาพื้นเมือง ต่อมาก็มีชาวอาหรับ อินเดีย และยุโรป อพยพมาบนเกาะนี้ เป็นชาวมาลากาซี 16 ล้านคน เมรินา 3 ล้านคน เบตซิเลโอ 1 ล้านคน ซึมิเฮตี 989,000 คน และสะกาลาวะ 7 แสนคนศาสนาคริสต์ร้อยละ 41 ศาสนาอิสลามร้อยละ 7 ศาสนาพราหมณ์-ฮินดูร้อยละ 0.1 ที่เหลือนับถือความเชื่อท้องถิ่น ผีสางนางไม้ ไสยศาสตร์ ฯลฯภาคอุตสาหกรรมอุตสาหกรรมที่สำคัญของประเทศมาดากัสการ์ ได้แก่ อุตสาหกรรมการผลิตอาหารและอุตสาหกรรมสินค้าสิ่งทอ ภาคเกษตรกรรมและปศุสัตว์ประเทศมาดากัสการ์ มีพื้นที่การเพาะปลูกประมาณร้อยละ 5 ของประเทศ โดยกาแฟเป็นสินค้าที่ส่งออกมากที่สุดประมาณร้อยละ 50 นอกจากนี้ยังมีวานิลลา  ข้าวเจ้า  อ้อย  ยาสูบ  และถั่ว ที่เป็นสินค้าการเกษตรที่สำคัญ ในด้านการปศุสัตว์และการประมงนั้น ข้อมูลในปี ค.ศ. 1988 ระบุว่า วัวเป็นสัตว์ที่ประชาชนนิยมเลี้ยงมากที่สุด มีจำนวนมากถึง 10.4 ล้านตัว รองลงมา ได้แก่ สุกร ซึ่งมีจำนวนประมาณ 1.3 ล้านตัว และสามารถจับปลาได้ประมาณ 63,000 เมตริกตันสินแร่สินแร่ธรรมชาติที่สามารถพบได้ภายในประเทศมาดากัสการ์ที่สำคัญ ได้แก่ โครเมียม  แกรไฟต์  ถ่านหิน  และบอกไซต์
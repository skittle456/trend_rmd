แมสติก  หรือ มาตะกี่ เป็นยางไม้ที่ได้จากต้นพิสตาชีโอป่า ซึ่งเป็นไม้พุ่มถึงยืนต้นขนาดเล็ก ใบประกอบแบบขนนกคู่รูปไข่ เรียงสลับกัน ดอกออกตรงซอกใบ เป็นช่อสีแดง ดอกตัวผู้และดอกตัวเมียอยู่ต่างต้นกัน ผลรูปไข่กลับ มีเนื้อ ข้างในมีเมล็ดเดียว เมื่อสุกสีแดงปนส้ม พบมากในแถบบริเวณเมดิเตอร์เรเนียนเมื่อลำต้นของพืชชนิดนี้แตกออกจะมียางไหลออกมา เมื่อแห้งจะมีสีเหลืองอ่อนหรือเหลืองอมเขียว โปร่งใสมันวาว และเปราะแมสติกใช้ทำเป็นหมากฝรั่งได้ ซึ่งคำว่าแมสติกแผลงมาจากคำภาษากรีกว่า "มัสตีคา"  ที่แปลว่า "เคี้ยว" นอกจากนี้ แมสติกยังมีฤทธิ์ต้านเชื้อแบคทีเรีย ใช้รักษาโรคทางระบบทางเดินอาหาร และใช้ทำน้ำมันหอมระเหยได้
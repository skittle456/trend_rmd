ซาลาแมนเดอร์ ) การบรรยายซาลาแมนเดอร์ก็เช่นเดียวสัตว์ที่มีจริงที่นักเขียนในสมัยโบราณจะให้คำบรรยายอุปมานิทัศน์ของลักษณะอย่างเลิศลอยในสัตวตำนาน  ของยุคกลาง และเมื่อไม่นานมานี้นักเขียนบางคนก็สรุปว่าซาลาแมนเดอร์ในตำนานเป็นสัตว์ที่แตกต่างจากซาลาแมนเดอร์ที่มีอยู่จริง ความคิดนี้แพร่หลายในหมู่สิ่งลึกลับ คำบรรยายของลักษณะรูปทรงของซาลาแมนเดอร์ในตำนานคล้ายกับซาลาแมนเดอร์ธรรมชาติ ที่มีรูปทรงคล้ายกิ้งก่า แต่มักจะมีความเกี่ยวข้องกับไฟโดยเฉพาะที่เกี่ยวกับธาตุไฟซาลาแมนเดอร์ในตำนานเป็นสัตว์ที่ปรากฏในตำนานคลาสสิก ตำนานยุคกลาง และตำนานยุคฟื้นฟูศิลปวิทยา และเป็นสัตว์ที่นิยมใช้กันเป็นเครื่องหมายในตราอาร์มหรือตราแผ่นดินซาลาแมนเดอร์ในยุคแรกของมุทราศาสตร์มักจะมีลักษณะคล้ายสุนัขขาสั้นล้อมรอบด้วยไฟ เมื่อไม่นานมานี้ลักษณะของซาลาแมนเดอร์ก็มามีลักษณะคล้ายกับกิ้งก่าหรือซาลาแมนเดอร์ธรรมชาติ แต่ก็ยังอยู่ท่างกลางเปลวเพลิง ในตราอาร์มของ Le Clei เป็นภาพซาลาแมนเดอร์ vomissant des flammes  มักจะนิยามว่าเป็นสีสีเขียว แต่บางครั้งก็เป็นสีอื่นหรือเป็นสีกลุ่มโลหะ ซาลาแมนเดอร์กลายมาเป็นสัญลักษณ์ของความศรัทธาอันไม่มีที่สิ้นสุดที่มีชัยเหนือไฟแห่งความหลง เช่นที่ใช้เป็นตราสัญลักษณ์ในสมเด็จพระเจ้าฟรองซัวส์ที่ 1 แห่งฝรั่งเศสพร้อมด้วยคำขวัญ Nutrisco et extinguo  หรือปรากฏในตราอาร์มของลาร์ฟ , ฟองแตงโบล และอื่นๆซาลาแมนเดอร์กลายมาเป็นสัญลักษณ์ของช่างเหล็ก ซึ่งทำให้ปรากฏในตราของเมืองเพื่อเป็นสัญลักษณ์สำหรับอุตสาหกรรมเครื่องเหล็ก เช่นที่ปรากฏในตราของบะระห์ดัดลีย์ในเวสต์มิดแลนด์ในอังกฤษ								 บริษัทประกันภัยบางบริษัทก็ใช้ซาลาแมนเดอร์เป็นส่วนหนึ่งของตราที่เป็นสัญลักษณ์ของต่อสู้กับไฟ  ซาลาแมนเดอร์และฟีนิกซ์เป็นสัญลักษณ์ของพนักงานดับเพลิง
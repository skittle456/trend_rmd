ซาฟารีเวิลด์ สถานที่ท่องเที่ยวประเภทสวนสัตว์และการแสดงโชว์ ตั้งอยู่เลขที่ 99 ถนนปัญญาอินทรา  แขวงสามวาตะวันตก เขตคลองสามวา กรุงเทพมหานคร มีเนื้อที่ประมาณ 430 ไร่ เปิดดำเนินการมาตั้งแต่ปี พ.ศ. 2531ซาฟารีเวิลด์ มีพื้นที่ประมาณ 450 ไร่ แบ่งพื้นที่ออกเป็น 3 ส่วน คือซาฟารีปาร์ค ซึ่งเป็นสวนสัตว์เปิดให้นักท่องเที่ยวได้นั่งรถชมชีวิตความเป็นอยู่ของสัตว์ตามธรรมชาติ อาทิ เช่น ยีราฟ, ม้าลาย, นกกระจอกเทศ, แรดขาว, แบล็คบั๊ค, นกกระเรียนหงอนพู่, สิงโต, เสือโคร่ง, หมีแคนาดา เป็นต้นมารีนปาร์ค หรือ สวนน้ำ มีสัตว์น้ำ และการแสดงโชว์ต่าง ๆ เช่น การแสดงลิงอุรังอุตัง การแสดงสิงโตทะเล การแสดงสตั้นท์ การแสดงโลมาและวาฬขาว การแสดงสงครามจารกรรม การแสดงนก และยังมีสวนนกมาคอว์ สวนจระเข้ กับ หมีขั้วโลกด้วย ในอดีต มีการแสดงสกีน้ำ และ การแสดงช้าง จังเกิลวอลค์ เป็นพื้นที่เปิดใหม่ ประกอบด้วยพื้นที่ป้อนอาหารยีราฟ นิทรรศการไข่นก ส่วนจัดแสดงนกแก้วซันคอนนัวส์ การแสดงวอลรัสจากรัสเซีย ส่วนจัดแสดงนกเงือก และยังมีสัตว์แปลกนานาชนิดเช่น นกพิราบหงอนวิคตอเรีย, ปลาช่อนอะเมซอน, หนูยักษ์คาพีบาร่า, แมวน้ำขนปุย, ลีเมอร์หางวงแหวน, จิงโจ้เทา, เสือดาว, กรงนกแก้วมาคอว์ใหญ่, ค่างห้าสี และสัตว์อื่น ๆ นานาชนิดซาฟารีเวิลด์ เคยใช้เป็นสถานที่ถ่ายทำรายการเกมโชว์ต่างๆเช่น อัจฉริยะข้ามคืน, รวยอุตลุด, สตรอเบอรี่ชีสเค้ก , เทยเที่ยวไทย
ไฟลัมไนดาเรีย  หรือ เคยมีชื่อว่า ไฟลัมซีเลนเตอราตา  หรือพวก ซีเลนเตอราตา  เป็นกลุ่มสัตว์ที่มีรูปร่างทรงกระบอก มีโพรงในลำตัว และมีเข็มพิษ เช่น แมงกะพรุน ดอกไม้ทะเล ไฮดรา ส่วนใหญ่พบตามชายฝั่งลงไปจนถึงทะเลลึก บางชนิดพบในน้ำจืด กลางลำตัวเป็นท่อกลวง มีอวัยวะคล้ายหนวดหลายเส้น ภายในหนวดนี้มีเข็มพิษจำนวนมาก เมื่อสัมผัสจะทำให้ผิวหนังระคายเคืองและพิษจากเข็มพิษบางชนิดทำให้สัตว์เป็นอัมพาตได้ สัตว์กลุ่มนี้มีประโยชน์ต่อมนุษย์โดยเฉพาะพวกปะการัง เสมือนเป็นป่าใต้น้ำ ที่เป็นแหล่งที่อยู่อาศัย ที่เจริญเติบโตและหลบภัยของสัตว์น้ำนานาชนิด สัตว์กลุ่มนี้ บางชนิดจะสืบพันธุ์ แบบไม่อาศัยเพศ โดยการแตกหน่อ เช่น ไฮดรา ปะการัง และกัลปังหา บางชนิดสืบพันธุ์แบบอาศัยเพศ เช่น แมงกะพรุนมีเนื้อเยื่อ 2 ชั้น  คือ เอ็กโทเดิร์ม  และเอนโดเดิร์ม  โดยที่ระหว่าง 2 ชั้นดังกล่าวมีลักษณะคล้ายวุ้น  ที่เรียกว่า "มีโซเกลีย"  ชั้นนอก-เอพิเดอร์มิส  ชั้นมีโซเกลีย  และชั้น แกสโตรเดอร์มิส  ตามลำดับรูปร่างทรงกระบอก หรือ ทรงร่ม สมมาตรรัศมีมีช่องว่างในลำตัวที่เรียกว่า "ช่องแกสโตรวาสคิวลาร์"  เสมือนระบบย่อยอาหารและระบบหมุนเวียนสารทางเดินอาหารแบบช่องเดียว  มีการย่อยอาหารภายในเซลล์  เกิดขึ้นที่ชั้นแกสโตรเดอร์มิสมีหนวดหรือ เทนตาเคิล  อยู่รอบปาก มีเซลล์ "นิโดไซต์"  แทรกอยู่ที่เทนตาเคิล และตามผนังลำตัว มนถึงของเซลล์นิโดไซท์นั้นมีเข็มพิษเรียก นีมาโตซีสต์   ใช้สำหรับแทงเหยื่อ โดยเหยื่อผู้เคราะห์ร่ายอาจตายหรือเป็นอัมพาตได้ระบบประสาทเป็นแบบร่างแห  คือเซลล์ประสาทที่เชื่องโยงกันทั่วตัวยังไม่มีการรวมกลุ่มของเซลล์ประสาทเป็นปมประสาท ชั้นไฮโดรซัว มีรูปร่างคล้ายต้นไม้ ระยะที่เป็นรูปกระดิ่งคว่ำมีขนาดเล็ก เช่น ไฮดรา แมงกะพรุนน้ำจืด แมงกะพรุนลอย แมงกะพรุนไฟหมวกโปรตุเกส ชั้นไซโฟซัว ตัวอ่อนรูปร่างแบบต้นไม้ ตัวเต็มวัยคล้ายกระดิ่งคว่ำขนาดใหญ่ เช่น แมงกะพรุนไฟ  แมงกะพรุนจานชั้นแอนโทซัว มีรูปร่างแบบต้นไม้ตลอดชีวิต เช่น ปะการังนิ่ม กัลปังหา ปากกาทะเล ดอกไม้ทะเล ปะการังดอกเห็ด ปะการังเขากวาง
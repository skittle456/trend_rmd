ปีเตอร์ เบลเกอร์   นักมีนวิทยาและวิทยาสัตว์เลื้อยคลานและสัตว์สะเทินน้ำสะเทินบกชาวดัตช์ มีชื่อเสียงจากผลงานตีพิมพ์ชื่อ Atlas Ichthyologique des Orientales Neerlandaises ซึ่งเป็นบันทึกที่ได้จัดทำขึ้นระหว่างสำรวจพันธุ์ปลาในอินโดนีเซีย ตีพิมพ์ระหว่างปี ค.ศ. 1862 และ 1877เบลเกอร์ทำงานเป็นศัลยแพทย์ทหารให้กับบริษัทอินเดียตะวันออกของเนเธอร์แลนด์ ระหว่างปี ค.ศ. 1842 ถึง 1860 โดยมีที่ตั้งอยู่ที่อินโดนีเซีย ระหว่างนั้นได้ทำงานเกี่ยวกับปลาควบคู่ไปกับงานในกองทัพด้วย โดยได้ตัวอย่างต้นแบบมาจากชาวประมงท้องถิ่น และยังได้จัดตั้งเครือข่ายของผู้ส่งตัวอย่างมาจากหลายพื้นที่ในเครือจักรภพต่าง ๆ ทั่วเกาะระหว่างที่อยู่ในอินโดนีเซีย เบลเกอร์ได้สะสมตัวอย่างได้มากกว่า 12,000 ชิ้น ซึ่งส่วนใหญ่จัดแสดงอยู่ที่พิพิธภัณฑ์ธรรมชาติวิทยาที่ไลเดินหลังจากกลับมาถึงเนเธอร์แลนด์ในปี ค.ศ. 1860 เบลเกอร์ได้ตีพิมพ์ Atlas Ichthyologique ซึ่งเป็นการแสดงบัญชีที่ครอบคลุมของการศึกษาของตนในประเทศอินโดนีเซียที่มีกว่าภาพกว่า 1,500 ภาพ โดยได้รับการตีพิมพ์ใน 36 เล่มระหว่าง ปี ค.ศ. 1862 จนกระทั่งเสียชีวิตลงในปี ค.ศ. 1878 ระหว่างปี ค.ศ. 1977 และปี ค.ศ. 1983 สถาบันสมิธโซเนียนตีพิมพ์ผลงานทั้งหมด 10 เล่ม ส่วนเบลเกอร์ตีพิมพ์มากกว่า 500  เล่ม ซึ่งเป็นเอกสารเกี่ยวกับการอนุกรมวิธานสกุลใหม่ 511 สกุล และอีก 1,925 ชนิด นอกจากนี้แล้วเบลเกอร์ยังเป็นนักวิทยาสัตว์เลื้อยคลานและสะเทินน้ำสะเทินบก โดยอนุกรมวิธานอย่างน้อย 14 ชนิดของสัตว์เลื้อยคลาน ซึ่งส่วนใหญ่รวบรวมไว้ใน Reptilien van Agamในปี ค.ศ. 1855 เบลเกอร์ได้เข้าเป็นสมาชิกสมทบของราชบัณฑิตยสถานอักษรศาสตร์และวิทยาศาสตร์เนเธอร์แลนด์ และในปี ค.ศ. 1862 จึงได้เป็นสมาชิกเต็ม
เปลือกสมองหรือ ส่วนนอกของสมองใหญ่ หรือ คอร์เทกซ์สมองใหญ่  หรือ  เซรีบรัลคอร์เทกซ์  หรือบางครั้งเรียกสั้น ๆ เพียงแค่ว่า คอร์เทกซ์       เป็นชั้นเนื้อเยื่อเซลล์ประสาทชั้นนอกสุดของซีรีบรัม   ที่เป็นส่วนของสมองในสัตว์มีกระดูกสันหลังบางพวก  เป็นส่วนที่ปกคลุมทั้งซีรีบรัมทั้งซีรีเบลลัม  มีอยู่ทั้งซีกซ้ายซีกขวาของสมอง  เปลือกสมองมีบทบาทสำคัญในระบบความจำ  ความใส่ใจ  ความตระหนัก    ความคิด  ภาษา  และการรับรู้     เปลือกสมองมี  6  ชั้น  แต่ละชั้นประกอบด้วยเซลล์ประสาทต่าง ๆ กัน และการเชื่อมต่อกับสมองส่วนอื่น ๆ ที่ไม่เหมือนกัน  เปลือกสมองของมนุษย์มีความหนา 2-4 มิลลิเมตร ในสมองดอง  เปลือกสมองมีสีเทา  ดังนั้น  จึงมีชื่อว่าเนื้อเทา  มีสีดังนั้นก็เพราะประกอบด้วยเซลล์ประสาทและแอกซอนที่ไม่มีปลอกไมอีลิน  เปรียบเทียบกับเนื้อขาว    ที่อยู่ใต้เนื้อเทา  ซึ่งประกอบด้วยแอกซอนที่โดยมากมีปลอกไมอีลิน  ที่เชื่อมโยงกับเซลล์ประสาทในเขตต่าง ๆ  ของเปลือกสมองและในเขตอื่น ๆ ของระบบประสาทกลางผิวของเปลือกสมองดำรงอยู่เป็นส่วนพับในสัตว์เลี้ยงลูกด้วยนมที่มีขนาดใหญ่  จนกระทั่งว่า  ผิวเปลือกสมองของมนุษย์มากกว่าสองในสามส่วน  อยู่ใต้ช่องที่เรียกว่า  "ร่อง"   ส่วนใหม่ที่สุดของเปลือกสมองตามวิวัฒนาการชาติพันธุ์  ก็คือ คอร์เทกซ์ใหม่    หรือเรียกอีกอย่างหนึ่งว่า  ไอโซคอร์เทกซ์  ซึ่งมีชั้น  6  ชั้น  ส่วนที่เก่าแก่ที่สุดก็คือฮิปโปแคมปัส  หรือเรียกอีกอย่างหนึ่งว่า  อาร์คิคอร์เทกซ์ ซึ่งมีชั้น  3  ชั้นเป็นอย่างมาก และแบ่งเขตออกเป็นฟิลด์ย่อยของฮิปโปแคมปัส  เซลล์ในชั้นต่าง ๆ ของเปลือกสมองเชื่อมต่อกันเป็นแนวตั้ง  รวมตัวกันเป็นวงจรประสาทขนาดเล็กที่เรียกว่า  "คอลัมน์ในคอร์เทกซ์"    เขตต่าง ๆ ในคอร์เทกซ์ใหม่  สามารถแบ่งออกเป็นเขตต่าง ๆ ที่เรียกว่า  เขตบร็อดแมนน์   แต่ละเขตมีลักษณะต่าง ๆ กันเป็นต้นว่า  ความหนา  ชนิดของเซลล์โดยมาก  และตัวบ่งชี้สารเคมีประสาท  เปลือกสมองเป็นอนุพันธ์ของ    แพลเลียม  ซึ่งเป็นโครงสร้างมีหลายชั้นพบในสมองส่วนหน้าของสัตว์มีกระดูกสันหลังทั้งหมด  แพลเลียมชนิดพื้นฐานเป็นชั้นรูปทรงกระบอกมีโพรงมีน้ำอยู่ภายใน  รอบ ๆ ทรงกระบอกมีเขต  4  เขต ได้แก่   แพลเลียมด้านท้อง    แพลเลียมด้านใน    แพลเลียมด้านหลัง   และแพลเลียมด้านข้าง   ซึ่งมีสันนิษฐานว่า  ก่อให้เกิดคอร์เทกซ์ใหม่  ฮิปโปแคมปัส อะมิกดะลา   และ  คอร์เทกซ์รูปชมพู่ จนกระทั่งเร็ว ๆ นี้  ส่วนคล้ายกันของเปลือกสมองในสัตว์ไม่มีกระดูกสันหลัง ไม่ได้รับการยอมรับโดยนักวิทยาศาสตร์  แต่ว่า  งานวิจัยที่พิมพ์ในวารสาร  "เซลล์"  ใน ค.ศ. 2010  แสดงว่า  โดยวิเคราะห์การแสดงออกของยีน    เปลือกสมองของสัตว์มีกระดูกสันหลังและสมองรูปเห็ด  ของหนอนทราย  มีความใกล้เคียงกัน  สมองรูปเห็ดเป็นโครงสร้างในสมองของหนอนหลายจำพวกและของสัตว์ขาปล้อง  มีบทบาทสำคัญในการเรียนและการทรงจำ  หลักฐานในงานวิจัยนี้ชี้ว่า วิวัฒนาการของเปลือกสมองและสมองรูปเห็ดมีจุดกำเนิดเดียวกัน  ดังนั้น  จึงแสดงว่า  โครงสร้างตั้งต้นของเปลือกสมองเกิดขึ้นในสมัยมหายุคพรีแคมเบรียน เปลือกสมองมีโครงสร้างเป็นชั้น แต่ละชั้นมีลักษณะเฉพาะเจาะจงที่ต่าง ๆ กัน  เช่นประเภทของเซลล์ประสาท   และการเชื่อมต่อของเซลล์ประสาทในชั้นนั้นกับเซลล์อื่นทั้งในเปลือกสมองและใต้เปลือกสมอง    ตัวอย่างของความต่างที่ชัดเจนที่สุดอย่างหนึ่งก็คือชั้นต่าง ๆ ของ  ลายเจ็นนารี    ในคอร์เทกซ์สายตาปฐมภูมิ  ซึ่งเป็นลายของเนื้อขาวที่สามารถเห็นได้ด้วยตาเปล่าที่ก้นของร่องแคลคารีนของสมองกลีบท้ายทอย  ลายเจ็นนารีเป็นแอกซอนที่ส่งข้อมูลทางตาจากทาลามัสไปสู่ชั้นที่  4  ของคอร์เทกซ์สายตาการย้อมสีโดยหน้าตัด    ของคอร์เทกซ์เปิดเผยตำแหน่งของตัวเซลล์ประสาท  และแถบแอกซอนที่เชื่อมส่วนต่าง ๆ ในคอร์เทกซ์  เปิดโอกาสให้นักประสาทกายวิภาค  ในต้นคริสต์ศตวรรษที่ 20 ทำการพรรณนาอย่างละเอียดถึงโครงสร้างเป็นชั้น ๆ ของคอร์เทกซ์ในสปีชีส์ต่าง ๆ  หลังจากงานวิจัยของคอร์บิเนียน บร็อดแมนน์ ในปี ค.ศ. 1909  เซลล์ประสาทในเปลือกสมองก็มีการแบ่งออกเป็น  6  ชั้นหลัก ๆ  เริ่มจากส่วนนอกที่เป็นเนื้อเทา ไปสุดยังส่วนในที่เป็นเนื้อขาว  ซึ่งได้แก่ชั้นที่ 1 เรียกว่า  ชั้นโมเลกุลาร์    มีเซลล์ประสาทน้อยตัวที่กระจายออกไป  และโดยมากประกอบด้วยกระจุกของเดนไดรต์จากยอดของเซลล์ประสาทพีรามิด   และแอกซอนที่ไปในแนวขวาง  และเซลล์เกลีย. เซลล์ประสาทคาฮาล-เร็ตเซียส    และเซลล์ประสาทรูปดาว    แบบมีหนามก็มีอยู่ในชั้นนี้ด้วย  มีการสันนิษฐานว่า  การเชื่อมต่อจากเซลล์ประสาทจากเขตอื่นมายังกระจุกเดนไดรต์ของยอดเซลล์ประสาทพีรามิด  เป็นองค์ประกอบที่สำคัญในการทำงานร่วมกันของเซลล์ต่าง ๆ ในเปลือกสมองที่มีบทบาทในการเรียนโดยสัมพันธ์และการใส่ใจ  แม้ว่า  จะเคยเชื่อกันว่า  การเชื่อมต่อที่เข้ามาสู่ชั้นที่  1  มาจากเปลือกสมองเอง แต่เดี๋ยวนี้รู้กันแล้วว่า  ชั้นที่ 1 ในผิวทั่วเปลือกสมองรับสัญญาณไม่ใช่น้อย  จากเซลล์ประสาทในทาลามัสแบบเอ็ม   หรือที่เรียกว่า  เซลล์ประสาทแบบเมทริกซ์  เมื่อเปรียบเทียบกับ  เซลล์ประสาทแบบซี    หรือที่เรียกว่า  เซลล์ประสาทแบบคอร์    ซึ่งส่งสัญญาณไปในชั้นที่  4ชั้นที่  2  ที่เรียกว่า  ชั้นเซลล์ประสาทเล็กด้านนอก  ประกอบด้วยเซลล์ประสาทพิรามิดขนาดเล็ก ๆ และเซลล์ประสาทรูปดาวเป็นจำนวนมากชั้นที่  3  หรือชั้นเซลล์ประสาทพิรามิดด้านนอก   ประกอบด้วยเซลล์ประสาทพิรามิดขนาดเล็กและกลางโดยมาก  แต่ก็ยังประกอบด้วยเซลล์ที่ไม่ใช่เซลล์พิรามิดอย่างอื่นที่มีแอกซอนแนวตั้งเชื่อมต่อกับภายในคอร์เทกซ์.  ชั้นที่ 1 และชั้นที่ 3 เป็นจุดหมายปลายทางหลักสำหรับใยประสาทนำเข้าจากคอร์เทกซ์สู่คอร์เทกซ์ที่มาจากอีกซีกสมองหนึ่ง  และชั้นที่  3  เป็นแหล่งกำเนิดหลักของใยประสาทนำออกจากคอร์เทกซ์สู่คอร์เทกซ์ที่ไปสู่อีกซีกสมองหนึ่งชั้นที่ 4 หรือที่เรียกว่า  ชั้นเซลล์ประสาทเล็กด้านใน  ประกอบด้วยเซลล์ประสาทรูปดาวและเซลล์ประสาทพิรามิด ชนิดต่าง ๆ  และเป็นปลายทางหลักสำหรับใยประสาทนำเข้าจากทาลามัสสู่คอร์เทกซ์  จากเซลล์ประสาททาลามัสแบบซี  และสำหรับใยประสาทนำเข้าจากคอร์เทกซ์สู่คอร์เทกซ์ที่เชื่อมต่อกับสมองซีกเดียวกันชั้นที่ 5  หรือชั้นเซลล์ประสาทพิรามิดด้านใน    มีเซลล์ประสาทพิรามิดขนาดใหญ่  เช่นเซลล์เบ็ทซ์  ในคอร์เทกซ์สั่งการปฐมภูมิ  เป็นชั้นที่เป็นต้นกำเนิดหลักต่อใยประสาทนำออกที่ไปสู่เขตใต้เปลือกสมอง  เพราะเหตุนั้น  จึงมีเซลล์พิรามิดขนาดใหญ่ที่ส่งแอกซอนไปจากคอร์เทกซ์ลงผ่านปมประสาทฐาน    ก้านสมอง  และไขสันหลังชั้นที่  6  หรือชั้นหลายรูป    มีเซลล์ประสาทพิรามิดขนาดใหญ่บ้าง  และมีเซลล์พิรามิดมีรูปร่างคล้ายกระสวย  และเซลล์รูปร่างต่าง ๆ อย่างอื่น  ชั้นที่  6  ส่งใยประสาทนำออกไปยังทาลามัส  เป็นการเชื่อมต่อซึ่งกันและกันระหว่างคอร์เทกซ์และทาลามัส  ใยประสาทที่นำออกนั้นเป็นทั้งแบบเร้าและแบบห้าม  เซลล์ประสาทจากชั้น 6 นี้  ส่งใยประสาทแบบเร้าไปยังเซลล์ประสาทในทาลามัส และส่งใยประสาทที่เป็นสาขาไปยังนิวเคลียสตาข่ายในทาลามัส     ที่มีฤทธิ์ห้ามเซลล์ประสาทในทาลามัสกลุ่มเดียวกันหรือที่อยู่ใกล้ ๆ กันนั่นแหละ  เนื่องจากว่าฤทธิ์การห้ามของเซลล์ประสาทจากชั้น 6 ในเปลือกสมองนั้นลดลง เพราะสัญญาณทางเข้าไปยังเปลือกสมองที่สื่อโดยอะเซ็ตทิลโคลีน  กลไกเช่นนี้จึงเปิดโอกาสให้ก้านสมอง  สามารถควบคุมระดับความเร้าของของสัญญาณจากวิถีประสาทคอลัมน์หลัง-เล็มนิสคัสกลาง   ซึ่งเป็นวิถีประสาทรับความรู้สึก  กล่าวโดยอีกนัยหนึ่งคือ  เปิดโอกาสให้ก้านสมองควบคุมระดับความรู้สึกนั่นเองให้รู้ว่า  ชั้นในคอร์เทกซ์นั้น  ไม่ใช่เป็นเพียงแต่ชั้นที่ทำงานเป็นอิสระจากกันที่อยู่ซ้อน ๆ กันขึ้นไปเพียงเท่านั้น  แต่ว่า  มีการเชื่อมต่อระหว่างชั้นและระหว่างประเภทของนิวรอนที่เฉพาะเจาะจง  และเป็นไปตลอดความหนาของคอร์เทกซ์  วงจรประสาทเล็ก ๆ เหล่านี้  แบ่งกลุ่มออกเป็นคอลัมน์ในคอร์เทกซ์  และมินิคอลัมน์ในคอร์เทกซ์  มินิคอลัมน์ในคอร์เทกซ์ได้รับการเสนอว่าเป็นหน่วยพื้นฐานโดยกิจ    ของคอร์เทกซ์ในปี ค.ศ. 1957  เวอร์นอน เมานต์แคสเติล  แสดงให้เห็นว่า  กิจของคอร์เทกซ์ในจุดที่อยู่ข้าง ๆ กัน  สามารถเปลี่ยนไปได้อย่างฉับพลัน  แต่ว่า  ในแนวที่ตั้งฉากกับผิว  กิจของคอร์เทกซ์นั้นมีความสืบต่อกัน  งานวิจัยหลังจากนั้นได้ให้หลักฐานที่แสดงหน่วยพื้นฐานโดยกิจที่เรียกว่า  คอลัมน์ในคอร์เทกซ์  ในคอร์เทกซ์สายตา   คอร์เทกซ์การได้ยิน    และคอร์เทกซ์สัมพันธ์  เขตคอร์เทกซ์ที่ไม่มีชั้นที่  4  เรียกว่า  agranular    และเขตที่มีชั้นที่  4  ที่ไม่บริบูณ์เรียกว่า  dysgranular  การประมวลข้อมูลของแต่ละชั้นมีการกำหนดโดยความถี่ทางกาลเวลาที่ไม่เหมือนกัน  คือว่า  ชั้น 2 และ 3 มีการแกว่ง    อย่างช้า ๆ ที่  2  เฮิรตซ์  ในขณะที่ชั้น  5  มีความแกว่งอย่างเร็ว ๆ ที่ 10-15 เฮิรตซ์เปลือกสมองมีการเชื่อมต่อกับเขตใต้เปลือกสมองหลายเขต  เช่น  ทาลามัสและปมประสาทฐาน  และส่งข้อมูลไปยังเขตเหล่านั้นโดยใยประสาทนำออก  และรับข้อมูลจากเขตเหล่านั้นโดยใยประสาทนำเข้า  โดยส่วนมาก  ข้อมูลเกี่ยวกับความรู้สึกทางประสาทความรู้สึกต่าง ๆ รับการส่งไปยังเปลือกสมองผ่านทาลามัส  แต่ว่า  ข้อมูลเกี่ยวกับกลิ่นรับการส่งผ่านส่วนป่องกลิ่น   ไปยังคอร์เทกซ์รูปชมพู่   ซึ่งเป็นคอร์เทกซ์ที่ประมวลการรับรู้ของกลิ่น  การเชื่อมต่อโดยมากในคอร์เทกซ์ไปจากเขตคอร์เทกซ์หนึ่งไปยังอีกเขตหนึ่ง  ไม่ใช่ไปยังเขตใต้เปลือกสมอง  เบรเท็นเบอร์ก และชูส    ประมาณการเชื่อมต่อภายในคอร์เทกซ์ไว้ที่  99% นักเขียนโดยมากพรรณนาคอร์เทกซ์ว่ามี  3  ส่วนได้แก่  เขตรับรู้ความรู้สึก    เขตสั่งการ    และเขตสัมพันธ์  เขตรับรู้ความรู้สึก   รับข้อมูลและประมวลข้อมูลจากประสาทรับรู้ความรู้สึก  ส่วนของคอร์เทกซ์ที่รับข้อมูลความรู้สึกจากทาลามัสเรียกว่า  เขตรับรู้ความรู้สึกปฐมภูมิ    การเห็น  การได้ยิน  และการกระทบสัมผัสเป็นกิจของคอร์เทกซ์สายตา    คอร์เทกซ์การได้ยิน    และคอร์เทกซ์รับความรู้สึกทางกาย  โดยทั่วไป  ซีกสมองทั้งสองข้างรับข้อมูลมาจากด้านตรงข้ามของร่างกาย  ยกตัวอย่างเช่น  คอร์เทกซ์รับความรู้สึกทางกายของสมองซีกขวา  รับข้อมูลมาจากแขนขาข้างซ้าย  และคอร์เทกซ์สายตาข้างขวารับข้อมูลมาจากลานสายตาด้านซ้าย  การจัดระเบียบแผนที่ที่แสดงความรู้สึกในคอร์เทกซ์ เป็นไปตามอวัยวะที่รับรู้ความรู้สึกเช่นตาเป็นต้น  เป็นแผนที่มีระเบียบที่เรียกว่า  แผนที่โทโพกราฟิก  ยกตัวอย่างเช่น  เซลล์ประสาทจุดที่อยู่ใกล้ ๆ กันในคอร์เทกซ์สายตา ก็จะมีความสัมพันธ์กับเซลล์ประสาทจุดที่อยู่ใกล้ ๆ กันในเรตินา  แผนที่โทโพกราฟิกของเรตินานี้  เรียกว่า  แผนที่ผิวเรตินา    โดยนัยเดียวกัน  มีแผนที่ความถี่เสียง    ในคอร์เทกซ์การได้ยินปฐมภูมิ และมีแผนที่ส่วนร่างกาย  ในคอร์เทกซ์รับความรู้สึกทางกายปฐมภูมิแผนที่โทโพกราฟิกของส่วนร่างกายที่กล่าวถึงทีหลังนี้  มีรูปเป็นภาพมนุษย์ที่ผิดส่วนไป  คือ  ขนาดคอร์เทกซ์ที่แสดงส่วนหนึ่งของร่างกาย  ขึ้นอยู่กับความหนาแน่นของเซลล์ประสาทในส่วนนั้น ๆ  ส่วนที่มีเซลล์ประสาทรับรู้ความรู้สึกหนาแน่น  เช่นปลายนิ้วและปาก  ก็จะมีเขตในคอร์เทกซ์ที่ใหญ่กว่า  เพื่อประมวลผลของความรู้สึกที่ละเอียดกว่านั้นเขตสั่งการ    อยู่ในคอร์เทกซ์ในซีกสมองทั้งสองข้าง  มีรูปร่างคล้ายกับหูฟังเริ่มจากหูหนึ่งแผ่ไปยังอีกหูหนึ่ง  เขตสั่งการมีความสัมพันธ์อย่างใกล้ชิดกับการควบคุมการเคลื่อนไหวที่อยู่ใต้อำนาจจิตใจ   โดยเฉพาะอย่างยิ่งการเคลื่อนไหวมือที่แบ่งเป็นช่วง ๆ อย่างละเอียด  เขตสั่งการในสมองซีกขวาควบคุมกายด้านซ้าย  และในทางกลับกัน  เขตสั่งการในสมองซีกซ้ายควบคุมกายด้านขวามีเขต  2  เขตในคอร์เทกซ์ที่เรียกว่าเขตสั่งการ  ได้แก่คอร์เทกซ์สั่งการปฐมภูมิ    ซึ่งดำเนินการเคลื่อนไหวที่อยู่ใต้อำนาจจิตใจเขตสั่งการเสริม    และคอร์เทกซ์พรีมอเตอร์    ซึ่ง "เลือก" การเคลื่อนไหวที่อยู่ใต้อำนาจจิตใจยิ่งไปกว่านั้น  กิจเกี่ยวกับการสั่งการมีความเกี่ยวข้องกับเขตอื่น ๆ รวมทั้งคอร์เทกซ์สมองกลีบข้างด้านหลัง    ซึ่งนำทางการเคลื่อนไหวที่อยู่ใต้อำนาจจิตใจในปริภูมิdorsolateral prefrontal cortex  ซึ่งทำการตัดสินใจว่า  จะทำการเคลื่อนไหวแบบไหน  โดยขึ้นอยู่กับคำสั่ง  กฎเกณฑ์ และความคิดในใจฝังลึกภายใต้เนื้อขาวของเปลือกสมอง  ก็คือเนื้อเทาของเขตใต้เปลือกสมองที่เชื่อมต่อกันที่เรียกว่า  นิวคลีไอฐาน    นิวคลีไอฐานรับข้อมูลมาจาก  substantia nigra ของสมองส่วนกลางและเขตสั่งการของเปลือกสมอง  และส่งข้อมูลกลับไปสู่เขตทั้งสองนั้น  นิวคลีไอฐานทำกิจเกี่ยวข้องกับการสั่งการ    เป็นเขตที่อยู่ข้าง ๆ ทาลามัส  และบ่อยครั้งเรียกว่า  ปมประสาทฐาน    ถึงแม้ว่า  ในปัจจุบัน  คำว่า  ปมประสาท    จะใช้กับกลุ่มเซลล์ประสาทที่อยู่นอกระบบประสาทกลางนักประสาทกายวิภาคไม่สามารถตกลงกันได้ว่า  มีศูนย์กลางในสมองทั้งหมดกี่แห่งกันแน่ที่เป็นส่วนของนิวคลีไอฐาน  แต่ตกลงกันว่าอย่างน้อย ๆ มีสามเขต  คือ  นิวเคลียสมีหาง   putamen และ  globus pallidus  ตัว  putamen  และ  globus pallidus รวมกันเรียกอีกอย่างหนึ่งว่า  นิวเคลียสรูปเลนส์    เพราะว่าเขตเหล่านั้นรวมกันมีรูปร่างเหมือนเลนส์  และตัว  putamen  และนิวเคลียสมีหางเองก็รวมกันเรียกว่า  corpus striatum  เพราะปรากฏเป็นรอยริ้วเขตสัมพันธ์  หรือ  เขตประสาทสัมพันธ์  หรือ  คอร์เทกซ์สัมพันธ์    ทำหน้าที่เป็นที่กำเนิดของประสบการณ์การรับรู้ ที่ทำความหมายเกี่ยวกับสิ่งแวดล้อมให้ปรากฏ    ที่ทำให้เราสามารถตอบสนองกับสิ่งแวดล้อมได้อย่างมีประสิทธิภาพ  และสนับสนุนให้เกิดความคิดทางนามธรรม  และการใช้ภาษา  ส่วนของเขตสัมพันธ์  คือ  สมองกลีบข้าง  สมองกลีบขมับ  และสมองกลีบท้ายทอย  ซึ่งล้วนแต่อยู่ด้านหลังของคอร์เทกซ์  ทำหน้าที่จัดระเบียบข้อมูลเกี่ยวกับความรู้สึก  เช่นการเห็นเป็นต้น ให้เป็นแบบจำลองเพื่อการรับรู้สิ่งแวดล้อมที่เข้ากัน    โดยมีตัวเราเองเป็นศูนย์กลางสมองกลีบหน้า  มีบทบาทในการวางแผนพฤติกรรมเกี่ยวกับการเคลื่อนไหว และในความคิดทางนามธรรม  ในอดีต  ได้มีทฤษฎีว่า  สมรรถภาพเกี่ยวกับภาษานั้นอยู่ในสมองซีกซ้าย  กล่าวโดยเฉพาะคือ  ในเขตบร็อดแมนน์ 44/45  หรือเรียกอีกอย่างหนึ่งว่า  เขตโบรคา  ในด้านการแสดงออก  ,  และในเขตบร็อดแมนน์  22  หรือเรียกอีกอย่างหนึ่งว่า  เขตเวอร์นิก  ในด้านการรับรู้    แต่ปรากฏว่า  สมรรถภาพเกี่ยวกับภาษากลับไม่จำกัดอยู่ในเพียงแค่เขตเหล่านั้นเท่านั้น  งานวิจัยเร็ว ๆ นี้เสนอว่า  กระบวนการแสดงออกและการรับรู้ของภาษา  เกิดขึ้นในเขตอื่นนอกเหนือจากเขตรอบร่องด้านข้างเหล่านั้น  เช่น  ในคอร์เทกซ์กลีบหน้าผากส่วนหน้า  ปมประสาทฐาน  ซีรีเบลลัม  พอนส์  นิวเคลียสมีหาง   และเขตอื่น ๆเขตสัมพันธ์รวบรวมข้อมูลจากตัวรับความรู้สึกหรือเขตความรู้สึกต่าง ๆ  แล้วสัมพันธ์ข้อมูลที่รับมานั้น  กับประสบการณ์ในอดีต  ต่อจากนั้น  สมองก็จะทำการตัดสินใจและส่งศักยะงานไปยังเขตสั่งการเพื่อทำการตอบสนองต่อข้อมูลที่ได้รับนั้นเปลือกสมองสามารถจำแนกประเภทออกเป็นสองกลุ่มใหญ่ ๆ โดยความแตกต่างกันในโครงสร้างของชั้น  ได้แก่ไอโซคอร์เทกซ์   เป็นส่วนของสมองที่เมื่อเจริญเต็มที่แล้วประกอบด้วยชั้นที่แตกต่างกัน  6  ชั้น เป็นพวกที่เรียกว่า  homotypic   หรือ เป็นส่วนที่มีชั้น  6  ชั้นในขณะที่กำลังพัฒนา    แต่กลับมีชั้นที่มากกว่าหรือน้อยกว่า  6  ชั้นเมื่อเจริญเต็มที่แล้ว  เป็นพวกที่เรียกว่า  heterotypic    ตัวอย่างของไอโซคอร์เทกซ์ต่างก็คือ  เขตบร็อดแมนน์  4  ซึ่งก็คือคอร์เทกซ์สั่งการปฐมภูมิ  ที่ไม่มีชั้นที่  4  และเขตบร็อดแมนน์ 17 ซึ่งก็คือ  คอร์เทกซ์สายตาปฐมภูมิ  ที่มีชั้นมากกว่า  6  ชั้น  อัลโลคอร์เทกซ์    เป็นส่วนของเปลือกสมองที่มีน้อยกว่า  6  ชั้น โดยที่มีจำนวนไม่เท่ากัน  ตัวอย่างของอัลโลคอร์เทกซ์ก็คือคอร์เทกซ์รูปชมพู่   และฮิปโปแคมปัสประเภทอื่น ๆ ได้แก่เมโซคอร์เทกซ์    เป็นประเภทระหว่างไอโซคอร์เทกซ์และอัลโลคอร์เทกซ์  ซึ่งมีชั้นที่ 2-3-4 รวมเข้าด้วยกันพร็อยโซคอร์เทกซ์   เป็นต้นว่าเขตบร็อดแมนน์  24  25 30 และ 32เพริอัลโลคอร์เทกซ์    คือเขตคอร์เทกซ์รอบ ๆ อัลโลคอร์เทกซ์และโดยความแตกต่างกันในช่วงวิวัฒนาการ  ประเภทเหล่านี้ก็มีใช้ด้วย  ได้แก่คอร์เทกซ์ใหม่    หรือ นีโอแพลเลียม     ซึ่งก็คือส่วนเดียวกับไอโซคอร์เทกซ์อาร์คิคอร์เทกซ์    ซึ่งโดยลำดับของวิวัฒนาการในสัตว์  เป็นคอร์เทกซ์ที่เก่าแก่ที่สุดพาเลโอคอร์เทกซ์    ซึ่งโดยลำดับของวิวัฒนาการในสัตว์  เป็นคอร์เทกซ์มีความเก่าแก่กว่าคอร์เทกซ์ใหม่  แต่ใหม่กว่าอาร์คิคอร์เทกซ์ยิ่งไปกว่านั้น  ยังสามารถจัดประเภทของคอร์เทกซ์  ขึ้นอยู่กับตำแหน่งคร่าว ๆ โดยเป็น  4  กลีบสมอง ได้แก่  สมองกลีบขมับ  สมองกลีบท้ายทอย  สมองกลีบข้าง  และสมองกลีบหน้าผากในสัตว์เลี้ยงลูกด้วยนม  สัตว์ที่มีสมองที่ใหญ่กว่า    มักจะมีเปลือกสมองที่หนากว่า  แต่ช่วงความหนาจริง ๆ ก็ไม่ต่างกันมาก  คือแค่ประมาณ  7  เท่าระหว่างคอร์เทกซ์ที่หนาที่สุดและที่บางที่สุด  สัตว์เลี้ยงลูกด้วยนมที่เล็กที่สุด  เป็นต้นว่าหนูผี  มีความหนาของคอร์เทกซ์ใหม่ประมาณ 0.5 ม.ม.  และสัตว์ที่ใหญ่ที่สุดคือมนุษย์และปลาวาฬฟิน  มีความหนาของคอร์เทกซ์ใหม่ประมาณ 2.3—2.8 ม.ม.มีความสัมพันธ์เกือบเป็นเชิงลอการิทึมระหว่างน้ำหนักของสมองและความหนาของคอร์เทกซ์  แต่อย่างไรก็ตาม  ปลาโลมากลับมีคอร์เทกซ์ที่บางมาก  เมื่อเทียบกับความหนาที่ความสัมพันธ์นั้นกำหนดเพราะการสร้างภาพด้วยเรโซแนนซ์แม่เหล็ก  จึงเป็นไปได้ที่จะวัดความหนาของเปลือกสมองในมนุษย์  แล้วหาความสัมพันธ์ของความหนานั้นกับค่าอื่น ๆ ความหนาของเปลือกสมองในเขตต่าง ๆ ไม่เหมือนกัน  แต่โดยทั่ว ๆ ไปคอร์เทกซ์รับความรู้สึกจะบางกว่า  และคอร์เทกซ์สั่งการจะหนากว่างานวิจัยหนึ่งพบความสัมพันธ์โดยบวกระหว่างความหนาของคอร์เทกซ์และความฉลาดส่วนอีกงานหนึ่งพบว่า  คอร์เทกซ์รับความรู้สึกทางกายมีความหนามากกว่าในคนไข้โรคไมเกรนระบบลิมบิกคอลัมน์ในคอร์เทกซ์สมองกลีบหน้าสมองกลีบท้ายทอยสมองกลีบข้างสมองกลีบขมับNeuroNames hier-20ภาพสมองตัดแต่งสีซึ่งรวมส่วน "cerebral cortex" at the BrainMaps projectWebvision - The primary visual cortex Comprehensive article about the structure and function of the primary visual cortex.Webvision - Basic cell types Image of the basic cell types of the monkey cerebral cortex.Development of the Cerebral Cortex Different topics on cortical development in the form of columns written by leading scientists.Cerebral Cortex - Cell Centered DatabaseNIF Search - Cerebral Cortex via the Neuroscience Information Framework
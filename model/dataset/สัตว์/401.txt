กระรอก เป็นสัตว์เลี้ยงลูกด้วยนม มีขนาดลำตัวเล็ก ขนปุยปกคลุมทั่วทั้งร่างกาย นัยน์ตากลมดำ หางเป็นพวงฟู จัดอยู่ในประเภทสัตว์ฟันแทะ ในวงศ์ Sciuridaeกระรอกอาจแบ่งได้เป็น 3 พวกใหญ่ ๆ ได้แก่ กระรอกต้นไม้, กระรอกดิน และ กระรอกบินวงศ์กระรอกมี วงศ์ย่อย 2 วงศ์ คือ Pteromyinae ได้แก่ กระรอกบิน และวงศ์ Sciurinae ได้แก่ กระรอกต้นไม้, กระรอกดิน, ชิพมังค์  ในขณะที่บางข้อมูลแบ่งเป็น 5 กระรอกต้นไม้ เป็นกระรอกที่มักพบเห็นได้บ่อยและคุ้นเคยกันดี มีหางยาวเป็นพวงสวยงาม มีกรงเล็บแหลมคม และมีใบหูใหญ่ บางชนิดมีปอยขนที่หู ส่วนกระรอกบินนั้น จะมีพังผืดข้างลำตัว สำหรับกางเพื่อร่อนจากจุดหนึ่งไปยังอีกจุดหนึ่ง มักเป็นหากินในตอนกลางคืน มีตาสะท้อนแสงไฟ กระรอกดิน มักจะมีรูปร่างสั้น และล่ำสันกว่ากระรอกต้นไม้ มีขาหน้าแข็งแรงใช้สำหรับการขุดดิน หางของกระรอกดินนั้นจะสั้นกว่าหางของกระรอกต้นไม้ และไม่ฟูเป็นพวงนัก และเช่นเดียวกับสัตว์ฟันกัดแทะชนิดอื่น ๆ กระรอกจะมีนิ้วเท้าหลังข้างละ 5 นิ้ว และ นิ้วเท้าหน้าข้างละ 4 นิ้ว ตรงส่วนที่น่าจะเป็นนิ้วโป้งจะกลายเป็นปุ่มนูน ๆ ซึ่งถูกพัฒนาให้เหมาะสำหรับจับอาหารมาแทะกระรอกเป็นสัตว์ที่คล่องแคล่วว่องไวมาก อาหารของกระรอกคือ ผลไม้ และ เมล็ดพืช เป็นหลัก แต่กระรอกก็ยังชอบกินแมลงด้วยเหมือนกัน โดยเฉพาะกระรอกขนาดใหญ่อย่างพญากระรอก นั้นบางครั้งก็ยังกินไข่นกเป็นอาหารอีกด้วยด้วยความน่ารักของกระรอก ทำให้กระรอกหลายชนิดนิยมเป็นสัตว์เลี้ยงของมนุษย์ เพื่อความเพลิดเพลินกระรอกมีขนาดใหญ่เล็กต่าง ๆ กันไปตามสายพันธุ์ และสามารถแบ่งตามขนาดได้ 3 กลุ่ม คือ ขนาดใหญ่ เช่น พญากระรอก ซึ่งมีขนาดใหญ่ที่สุดในเมืองไทยพบอยู่เพียง 2 ชนิด คือ พญากระรอกดำ  และพญากระรอกเหลือง  ซึ่งได้ถูกขึ้นบัญชีเป็นสัตว์ป่าคุ้มครอง ขนาดกลาง เช่น กระรอกหลากสี  กระจ้อน  และ ขนาดเล็ก เช่น กระเล็น   ซึ่งเป็นกระรอกที่เล็กที่สุดที่พบในประเทศไทยจำแนกได้ทั้งหมด 30 ชนิด เป็นสัตว์ป่าคุ้มครอง 10 ชนิดกลุ่มกระรอกต้นไม้ ทั้งหมด 13 ชนิดพญากระรอกดำ พญากระรอกเหลือง กระรอกข้างลายท้องแดง กระรอกข้างลายท้องเทา กระรอกท้องแดง กระรอกหลากสี  -สัตว์ป่าคุ้มครองกระรอกปลายหางดำ กระรอกสามสี  -สัตว์ป่าคุ้มครองกระรอกหางม้าใหญ่  -สัตว์ป่าคุ้มครองกระรอกหางม้าเล็ก กระรอกหางม้าจิ๋ว กระเล็นขนปลายหูยาว กระเล็นขนปลายหูสั้น กลุ่มกระรอกดิน มี 4 ชนิดกระจ้อน กระรอกหน้ากระแต  -สัตว์ป่าคุ้มครองกระรอกลายแถบ กระรอกดินแก้มแดง กลุ่มกระรอกบิน มี 13 ชนิดพญากระรอกบินหูขาว  -สัตว์ป่าคุ้มครองพญากระรอกบินหูดำ พญากระรอกบินหูแดง พญากระรอกบินหูดำหางเข้ม พญากระรอกบินสีดำ กระรอกบินเล็กแก้มขาว  -สัตว์ป่าคุ้มครองกระรอกบินเล็กเขาสูง  -สัตว์ป่าคุ้มครองกระรอกบินแก้มสีแดง  -สัตว์ป่าคุ้มครองกระรอกบินแก้มเทา  -สัตว์ป่าคุ้มครองกระรอกบินจิ๋วท้องขาว กระรอกบินจิ๋วมลายู กระรอกบินเท้าขน กระรอกบินสีเขม่า  -สัตว์ป่าคุ้มครองอย่างไรก็ตามการจำแนกชนิดของกระรอกบินนั้นทำได้ยาก เนื่องจากวงศ์ย่อยนี้มีความคล้ายคลึงกันมาก แม้แต่ในกลุ่มนักวิชาการเองก็ยังไม่มีข้อสรุปในเรื่องนี้นอกจากนี้แล้วยังมีสัตว์อีก 3 ชนิด ที่มีรูปร่างและลักษณะใกล้เคียงกับกระรอก จนอาจทำให้หลายคนเข้าใจว่าเป็นกระรอกชนิดหนึ่งด้วย แต่ความจริงแล้ว ทั้ง 3 ชนิดนี้เป็นสัตว์คนละอันดับกับกระรอกเลย ได้แก่ บ่าง  ซึ่งเป็นสัตว์ในอันดับบ่างกระแต  เป็นสัตว์ในอันดับกระแต และชูการ์ไกลเดอร์  หน้าตาและรูปร่างคล้ายกระรอกบินมาก แต่เป็นสัตว์ในอันดับสัตว์มีกระเป๋าหน้าท้อง
วัดห้วยลี่ ตั้งอยู่ ณ เลขที่ 58 บ้านห้วยลี่ หมู่ที่ 5 ตำบลตลิ่งชัน อำเภอเมืองสระบุรี จังหวัดสระบุรี 18000 มีฐานะเป็นวัดราษฎร์  สังกัดคณะสงฆ์มหานิกายวัดห้วยลี่ตั้งเมื่อ พ.ศ 2430 ได้รับพระราชทานวิสุงคามสีมาเมื่อวันที่ 11 กุมภาพันธ์ พ.ศ. 2517 เขตวิสุงคามสีมา กว้าง 30 เมตร ยาว 60 เมตร ที่ดินที่ตั้งวัดมีเนื้อที่ 14 ไร่เศษ น.ส. 3 เลขที่ 10บริเวณที่ตั้งวัดห้วยลี่ในสมัยก่อน มีลำห้วยที่อุดมสมบูรณ์ด้วยสัตว์น้ำและพืชพันธุ์ธัญญาหาร ชาวบ้านในละแวกใกล้เคียง ต่างพากันมาจับสัตว์น้ำไปเป็นอาหาร โดยชาวบ้านนิยมใช้อุปกรณ์สำหรับจับสัตว์น้ำหรือปลา ชนิดหนึ่งที่มีชื่อเรียกว่า “ลี่” มาดักจับสัตว์น้ำในลำห้วยแห่งนี้เป็นจำนวนมาก จึงมีการเรียกขานลำห้วยนี้ว่า “ห้วยลี่” และเรียกชื่อหมู่บ้านนี้ว่า “บ้านห้วยลี่” และต่อมา มีการจัดสร้างวัดขึ้น เพื่อเป็นสถานที่ประกอบพิธีกรรมทางพระพุทธศาสนา ชาวบ้านจึงได้ตั้งชื่อวัดตามชื่อหมู่บ้านว่า “วัดห้วยลี่” อุโบสถ สร้างเมื่อ พ.ศ. 2512 ลักษณะ เป็นอาคารคอนกรีตเสริมเหล็ก มีความกว้าง 6 เมตร ยาว 15 เมตรหอสวดมนต์ สร้างเมื่อ พ.ศ. 2485 ลักษณะ เป็นอาคารครึ่งตึกครึ่งไม้มีความกว้าง 6 เมตร ยาว 10 เมตรศาลาการเปรียญ สร้างเมื่อ พ.ศ. 2485 ลักษณะ เป็นอาคารคอนกรีตเสริมเหล็ก มีความกว้าง 12 เมตร ยาว 15 เมตรกุฏิสงฆ์ ลักษณะเป็นอาคารครึ่งตึกครึ่งไม้วิหารเจดีย์  สร้างเมื่อ พ.ศ. 2557 ลักษณะ เป็นอาคารคอนกรีตเสริมเหล็ก ทรง "ระฆังคว่ำ 8 เหลี่ยม"นอกจากนี้ ยังมี หอระฆัง ฌาปนสถาน เมรุ ศาลาอเนกประสงค์ โรงเก็บพัสดุ โรงครัว และซุ้มประตูวัดพระประธานประจำอุโบสถ ปางมารวิชัย  ขนาดพระเพลากว้าง 40 นิ้ว สูง 50 นิ้ว สร้างเมื่อ วันที่ 28 กุมภาพันธ์ พ.ศ. 2518พระประธานประจำวิหารเจดีย์ ปางมารวิชัย  ขนาดพระเพลากว้าง 40 นิ้ว สูง 50 นิ้ว สร้างเมื่อปี พ.ศ. 2558 โดยคุณสมนึก ปัญญา และครอบครัว ร้านกิตติพัฒน์ 2005 สระบุรีพระประจำวันเกิดประจำวิหารเจดีย์ ขนาด 30 นิ้ว สร้างเมื่อ เดือนเมษายน พ.ศ.2559 โดยคณะศรัทธาธรรมพระบรมสารีริกธาตุและชาวบ้านห้วยลี่ ใกล้เคียงพระสีวลี พระอุปคุต พระมหากัจจายนะประจำวิหารเจดีย์ สร้างเมื่อ เดือนเมษายน พ.ศ.2559 โดยคณะศรัทธาธรรมพระบรมสารีริกธาตุและชาวบ้านห้วยลี่ ใกล้เคียงพระเกจิอาจารย์ต่างๆ อาทิเช่น ครูบาศรีวิชัย หลวงปู่ทวด หลวงพ่อคูณ หลวงปู่หมุน องค์เจ้าแม่กวนอิม ฯลฯ ขนาดเท่าตัวคน สร้างเมื่อปี พ.ศ.2560
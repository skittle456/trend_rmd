ดร.จารุจินต์ นภีตะภัฏ  อดีตผู้อำนวยการพิพิธภัณฑ์ธรรมชาติวิทยา องค์การพิพิธภัณฑ์วิทยาศาสตร์แห่งชาติ หรือ อพวช. ดร.จารุจินต์ นภีตะภัฏ เกิดเมื่อ 22 มกราคม พ.ศ. 2493 ที่ริมคลองบางซื่อ สุขาภิบาลอนุสาวรีย์ จังหวัดพระนคร จบการศึกษาจากโรงเรียนวชิราวุธวิทยาลัย จบปริญญาโทด้านกีฏวิทยา จากมหาวิทยาลัยเกษตรศาสตร์ ดร.จารุจินต์ มีนิสัยชอบศึกษาสิ่งมีชีวิตต่าง ๆ มาตั้งแต่เด็ก ขณะศึกษาอยู่ปริญญาโทได้มาช่วยงานกับนายแพทย์บุญส่ง เลขะกุล เมื่อจบออกมาแล้วได้เข้าทำงานในสถาบันวิจัยวิทยาศาสตร์และเทคโนโลยีแห่งประเทศไทยมีผลงานด้านการอนุกรมวิธานสิ่งมีชีวิตต่าง ๆ ทั้ง พืช แมลง นก ปลา สัตว์เลื้อยคลาน สัตว์ครึ่งบกครึ่งน้ำ พร้อมทั้งงานวิจัยและเขียนหนังสือรวบรวมรายชื่อสิ่งมีชีวิตต่าง ๆ ในประเทศไทย รวมทั้งค้นพบสิ่งมีชีวิตใหม่ ๆ จำนวนหนึ่ง และได้รับเกียรติตั้งตามชื่อของท่านตำแหน่งสุดท้ายเป็นผู้อำนวยการพิพิธภัณฑ์ธรรมชาติวิทยา องค์การพิพิธภัณฑ์วิทยาศาสตร์แห่งชาติ  ของกระทรวงวิทยาศาสตร์และเทคโนโลยี งานสุดท้ายที่ตั้งใจจะทำแต่ไม่สำเร็จเพราะเสียชีวิตเสียก่อน คือการออกหนังสือรวบรวมรายชื่อนกทั้งหมดที่พบในประเทศไทย ชื่อ Birds of Thailandชีวิตส่วนตัว สมรสกับ นางจิราภา นภีตะภัฏ มีบุตรชายและบุตรสาวอย่าวละคนดร.จารุจินต์ นภีตะภัฏ เสียชีวิตอย่างกะทันหันเมื่อวันที่ 12 กันยายน พ.ศ. 2551 ด้วยการผ่าตัดถุงใต้ตาที่คลินิกศัลยกรรมแห่งหนึ่งที่ถนนเพชรบุรีตัดใหม่ โดยหมอได้ฉีดยาชาและยานอนหลับให้ แต่แล้วจู่ ๆ ชีพจรของดร.จารุจินต์ก็หยุดเต้นลงทันทีและเสียชีวิตลงบนเตียงผ่าตัดแมงมุมจารุจินต์, Liphistius jarujini Ono, 1988 — แมงมุมขนาดเล็ก พบทางภาคใต้ของไทยตุ๊กแกป่าจารุจินต์, Cyrtodactylus jarujini  — พบในถ้ำเขาหินทราย ในจังหวัดหนองคายปูป่าจารุจินต์, Beccumon jarujini  —  พบทางภาคเหนือของไทยหอยทากจิ๋วปากแตร นภีตะภัฏ, Paraboysidia nabhitabhatai Panha & Burch, 2001แมลงช้างนภีตะภัฏ, Coniocompsa nabhitabhatai Sziraki, 2002 — ค้นพบที่สถานีวิจัยสิ่งแวดล้อมสะแกราช จังหวัดนครราชสีมาแมลงวันจารุจินต์, Platyroptilon jarujin Papp in Papp, Merz & M. Földvári, 2006 — ค้นพบที่สวนพฤกษศาสตรเขาช่อง จังหวัดตรังปาดป่าจารุจินต์, Rhacophorus jarujini Matsui & Panha, 2006 —  พบทางภาคตะวันออกเฉียงเหนือของไทยไรนภีตะภัฏ, Trichogalumna nabhitabhatai Mahunka, 2008 — ค้นพบที่สถานีวิจัยสิ่งแวดล้อมสะแกราช จังหวัดนครราชสีมากบห้วยขาปุ่มใต้, กบห้วยขาปุ่มจารุจินต์, Limnonectes jarujini Matsui, Panha, Khonsue & Kuraishi, 2010 — พบได้ทางภาคใต้ของไทย
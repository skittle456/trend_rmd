เส้นทางการค้าสายวัว  “ถนนทหาร”, เยอรมัน: Ochsenweg  เป็นชื่อของเส้นทางโบราณ  ระหว่างเดนมาร์กและชเลสวิกโฮลสไตน์ในเยอรมนีปัจจุบัน เส้นทางสายนี้เริ่มตั้งแต่ไวบอร์ก  ไปยังเฟล็นบวร์ก  และต่อไปยังฮัมบูร์กที่เป็นส่วนที่เริ่มเข้าสู่ “Ochsenzoll”  และเป็นจุดที่เชื่อมต่อกับเส้นทางสายอื่น ถนนสายนี้เป็นที่รู้จักกันหลายชื่อตลอดสมัยประวัติศาสตร์ แต่ที่สำคัญๆ ที่รู้จักกันดีคือ “ถนนวัว” เส้นทางสายวัวเป็นเส้นทางที่ใช้ในการค้าขาย สิ้นค้าที่สำคัญบนเส้นทางสายนี้คือ สัตว์เลี้ยง และที่รองลงมาคืออำพัน หนังสัตว์ น้ำผึ้ง และขนสัตว์ที่ส่งลงไปทางใต้ ขากลับขึ้นไปทางเหนือก็เป็นโลหะ แก้ว และอาวุธ เป็นเส้นทางที่มักจะไม่ได้ใช้สอยในทางการทหาร แต่กระนั้นก็ยังมีการสร้างป้อมเป็นระยะๆ ระหว่างทาง เส้นทางสายนี้มาหมดความสำคัญลงในสมัยไวกิงเมื่อการส่งสินค้าทางน้ำมีความสะดวกกว่า เมืองก็หันไปตั้งกันตามริมฝั่งทะเลแทนที่รายตามเส้นทางบกเดิม
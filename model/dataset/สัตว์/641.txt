พรานทะเล เป็นธุรกิจอาหารแช่แข็งพร้อมบริโภค ก่อตั้งในปี พ.ศ. 2547 เป็นของบริษัท พรานทะเล มาร์เก็ตติ้ง ซึ่งเป็นบริษัทลูกของ บจก ยูเนี่ยนโฟรเซนโปรดักส์  ผู้ผลิตอาหารแช่แข็งเพื่อส่งออกมานานกว่า 23 ปี  มีตลาดหลักในอเมริกาและยุโรป ในประเทศไทยออกโฆษณาทางโทรทัศน์ที่มีเรื่องราวเกี่ยวกับสัตว์น้ำที่ถูกจับขึ้นมาแช่แข็งเข้าสู่ตู้เย็นโดยยังไม่รู้ตัว โดยมุ่งให้ผู้บริโภคซื้อไปทดแทนอาหารทะเลสด ผลิตภัณฑ์ในปัจจุบันได้แก่ อาหารทะเลแช่แข็งพร้อมปรุง อาหารทะเลแช่แข็งพร้อมรับประทาน  อาหารพร้อมรับประทาน น้ำจิ้มและซอส  ในปัจจุบันมีอยู่ 150 สาขา ทั้งใน โลตัส บิ๊กซี และท็อป เป็นต้น
กราวเขียว หรือ ตะพาบหัวกบ  เป็นสกุลของตะพาบจำพวกหนึ่ง พบกระจายพันธุ์อยู่ในภูมิภาคเอเชียตะวันออกเฉียงใต้ ใช้ชื่อวิทยาศาสตร์ว่า Pelochelysมีด้วยกันทั้งสิ้น 3 ชนิด ได้แก่P. bibroni พบได้ในอินโดนีเซีย, ปาปัวนิวกินี จนถึงออสเตรเลียทางตอนเหนือP. cantori พบได้ในภูมิภาคอินโดจีน นับเป็นชนิดที่ใหญ่ที่สุดP. signifera พบในปาปัวนิวกินี เป็นชนิดที่เพิ่งได้รับการอนุกรมวิธานไปเมื่อปี ค.ศ. 2002และอีก 2 ชนิด ที่ยังไม่มีการศึกษาทางวิทยาศาสตร์ชัดเจนพบอาศัยอยู่ระหว่างอินเดียและพม่า ยังไม่มีการศึกษาทางวิทยาศาสตร์อย่างเป็นทางการอีกชนิดหนึ่ง มีลักษณะคล้ายกับ P. bibroni แต่ขอบกระดองมีลายจุดเป็นดวงสีเหลืองอ่อนเห็นชัดเจน ซึ่งมีการพบตัวอย่างจากธรรมชาติแค่ไม่กี่ครั้งเท่านั้นทุกชนิดมีลักษณะคล้ายคลึงกัน ลำตัวด้านบนสีน้ำตาลเขียว ด้านล่างสีอ่อน หัวมีลักษณะเล็กสั้นคล้ายกบหรืออึ่งอ่าง จึงเป็นที่มาของชื่อ ตามีขนาดเล็ก เมื่อเล็ก ๆ ในบางตัวอาจมีจุดสีเหลืองเล็ก ๆ  กระจายทั่วไป เมื่อโตขึ้นจะกลายเป็นสีน้ำตาลเขียวแทน โดยไม่มีลวดลายใด ๆ ขนาดโตเต็มที่อาจยาวได้ถึง 1 เมตร นับเป็นตะพาบสกุลที่มีความใหญ่ที่สุดเป็นอันดับ 2 รองจากสกุล Chitra มีพฤติกรรมชอบซุ่มซ่อนตัวใต้พื้นทรายใต้น้ำ เพื่อรอดักเหยื่อ ซึ่งได้แก่ สัตว์น้ำต่าง ๆ  รวมถึงสัตว์เลื้อยคลานและสัตว์ครึ่งบกครึ่งน้ำขนาดเล็กด้วย 
สกุลแมวลายหินอ่อน  เป็นสกุลของสัตว์เลี้ยงลูกด้วยนมในวงศ์แมว  ใช้ชื่อสกุลว่า Pardofelis โดยคำว่า Pardofelis นั้นเป็นภาษาละติน 2 คำ คือ pardus หมายถึง เสือดาว และ felis หมายถึง แมวสัตว์ที่อยู่ในสกุลนี้นั้น มีด้วยกัน 3 ชนิด กระจายพันธุ์ในทวีปเอเชีย ตั้งแต่ภาคใต้ของจีน, อินโดจีน จนถึงเกาะบอร์เนียว โดยสกุลนี้ถูกตั้งขึ้นโดยนักสำรวจและนักธรรมชาติวิทยาชาวรัสเซีย นิโคไล เซเวอร์ทซอฟ ในปี ค.ศ. 1858 โดยมีแมวลายหินอ่อนเป็นต้นแบบ จากการศึกษาพบว่าสกุลนี้ได้พัฒนาตัวเองขึ้นมาเมื่อ 9.4 ล้านปีก่อน  และมีความสัมพันธ์กับสัตว์สกุลอื่นในวงศ์เดียวกัน ที่พบในทวีปแอฟริกา 2-3 ชนิด คือ เซอร์วัล, คาราคัล และแมวสีทองแอฟริกัน โดยอาจมีบรรพบุรุษร่วมกัน  แมวลายหินอ่อน เสือไฟ แมวแดงบอร์เนียว Catopuma
นรกภูมิ หรือเรียกโดยย่อว่า "นรก"  คือ ดินแดนหนึ่งซึ่งตามศาสนาพุทธเชื่อกันว่าผู้ทำบาปจะต้องไปเกิดทันทีหรือถูกลงโทษตามคำพิพากษาของพญายมราช ตามไตรภูมิกถาแล้ว นรกภูมิเป็นดินแดนหนึ่งในกามภพอันเป็นภพหนึ่งในภพทั้งสาม คือ กามภพ รูปภพ และอรูปภพ รวมเรียกว่า "ไตรภพ" หรือ "ไตรภูมิ"นรกของทางพุทธศาสนาต่างจากนรกของทางตะวันตกในสองประการ คือ สัตว์โลกมิได้ถูกส่งตัวไปเกิดและลงโทษในนรกภูมิตามคำพิพากษาของเทพ แต่เป็นเพราะบาปกรรมที่ตนได้กระทำเมื่อมีชีวิต และระยะเวลาถูกลงโทษในนรกนั้นเป็นไปตามโทษานุโทษ มิได้ชั่วกัปชั่วกัลป์เหมือนอย่างนรกของฝรั่ง กระนั้นก็นานเอาการอยู่ ซึ่งเมื่อพ้นโทษจากนรกแล้วจะได้กลับไปเกิดในโลกที่สูงขึ้นตามแต่กรรมดีที่ได้กระทำไว้หรือตามแต่ผลกรรมที่เหลืออยู่ แล้วแต่กรณีตามจักรวาลวิทยาในศาสนาพุทธ นรกเป็นดินแดนหนึ่งซึ่งอยู่ใต้ชมพูทวีปหรือมนุษยโลกลงไป และมี 8 ชั้นหรือที่เรียกว่า "ขุม" สำหรับลงทัณฑ์ต่างๆ แก่สัตว์บาปที่ไปเกิด ประกอบไปด้วยมหานรก 8 ขุม ยมโลก 320 ขุม อยู่รอบ 4 ทิศๆละ 10 ของมหานรกแต่ละขุม และ อุสสทนรก 128 ขุม อยู่รอบๆ 4 ทิศๆ ละ 4 ของมหานรกแต่ละขุม สัตว์นรกเมื่อถูกลง             ทัณฑ์ทรมานแล้วก็จะเกิดขึ้นใหม่ถูกทรมานซ้ำแล้วซ้ำเล่าจนกว่าจะหมดกรรม รายละเอียดของนรกแต่ละแบบได้แก่มหานรกเป็นนรกขุมที่ใหญ่ที่สุดทุกๆสิ่งจะเป็นสีดำมืดสนิทมีแต่เพียงเหล่านายนริยบาลเท่านั้นที่สามารถมองเห็นสัตว์นรกได้ด้วยอำนาจแห่งวิบากกรรม โครงสร้างของมหานรก คือ บริเวณโดยรอบขอบของมหานรกจะมีกำแพงเหล็กสีดำร้อนขนาดใหญ่ล้อมรอบมหานรกไว้1. สัญชีวมหานรก : สัตว์นรกในนรกขุมนี้จะถูกเหล่านายนริยบาลจับตรึงกับพื้นแล้วนายนริยบาลก็ใช้ มีด หอก ดาบ ฟันแทงร่างกายสัตว์นรกจนฉีกขาดเป็นชิ้นๆ สัตว์นรกต้องทนทุกข์ทรมานเวียนตายเวียนเกิดอย่างไม่รู้จบสิ้น บาปกรรมที่ทำให้ตกนรกขุมนี้เนื่องมาจากในอดีตชาติ มีจิตใจทารุณโหดเหี้ยม ทำบาปกรรมฆ่าสัตว์เป็นอาจิณ สัตว์นรกนี้ต้องรับโทษเป็นเวลาสี่พันห้าร้อยล้าน  ปีมนุษย์ หรือ 500 ปีนรก2. กาฬสุตมหานรก : สัตว์นรกในนรกขุมนี้จะถูกนายนริยบาลนำเลื่อยเหล็กร้อนตัดที่มือทั้งสองของสัตว์นรกจนตาย บาปกรรมที่ทำให้ตกนรกขุมนี้เนื่องมาจากในอดีตชาติ มีเป็นคนโลภมาก ชอบลักขโมยของของผู้อื่นโดยเจ้าของมิได้ให้เป็นอาจิณ สัตว์นรกนี้ต้องรับโทษเป็นเวลาสามหมื่นหกพันล้าน  ปีมนุษย์ หรือ 1,000 ปีนรก3. สังฆาฏมหานรก : สัตว์นรกในนรกขุมนี้จะถูกเหล่านายนริยบาลใช้มีดตัดหรือแทงเข้าไปในอวัยวะเพศของสัตว์นรกจนตาย บาปกรรมที่ทำให้ตกนรกขุมนี้เนื่องมาจากในอดีตชาติ มีเป็นคนมักมากในกาม เป็นคนเจ้าชู้ผิดลูกผิดเมียผู้อื่น ชอบประพฤติผิดในกามเป็นอาจิณ สัตว์นรกนี้ต้องรับโทษเป็นเวลาสองแสนเก้าหมื่นล้าน  ปีมนุษย์ หรือ 2,000 ปีนรก4. โรรุวมหานรก : สัตว์นรกในนรกขุมนี้จะถูกเหล่านายนริยบาลใช้คีมเหล็กร้อนกระชากลิ้นออกมาตัดแล้วเฆี่ยนตีด้วยแส้เหล็กร้อนจนตาย บาปกรรมที่ทำให้ตกนรกขุมนี้เนื่องมาจากในอดีตชาติ มีเป็นคนชอบพูดเท็จ พูดส่อเสียด พูดคำหยาบเป็นอาจิณ สัตว์นรกนี้ต้องรับโทษเป็นเวลา เก้าแสนสามหมื่นหกพันล้าน  ปีมนุษย์ หรือ 4,000 ปีนรก5. มหาโรรุวมหานรก  : สัตว์นรกในนรกขุมนี้จะถูกเหล่านายนริยบาลจับตรึงกับพื้นแล้วนายนริยบาลก็นำกระบวยเหล็กร้อนที่ตักจากลำธารน้ำกรดสีดำร้อน มากรอกใส่ปากของสัตว์นรกจนเต็มท้องน้ำกรดก็จะกัดกินร่างของสัตว์นรกจนแหลกเหลวและตายในที่สุด บาปกรรมที่ทำให้ตกนรกขุมนี้เนื่องมาจากในอดีตชาติ มีเป็นคนชอบดื่มสุราเมรัยหรือยาเสพติดเป็นอาจิณ สัตว์นรกนี้ต้องรับโทษเป็นเวลาเจ็ดหมื่นสามพันล้านเจ็ดแสนสองหมื่นแปดพันล้านล้าน  ปีมนุษย์ หรือ 8,000 ปีนรก6. ตาปนมหานรก  : สัตว์นรกในนรกขุมนี้เมื่อมาสู่ในนรกกรรมก็จะบันดาลให้มีฝน อุปกรณ์การเล่นพนัน เหรียญและธนบัตร ที่เป็นเหล็กร้อนมีความคม ตกใส่ร่างสัตว์นรกจนแหลกเหลวและตาย              ในที่สุด บาปกรรมที่ทำให้ตกนรกขุมนี้เนื่องมาจากในอดีตชาติ มีเป็นที่ติดการเล่นการพนันอย่างเป็นอาจิณ สัตว์นรกนี้ต้องรับโทษเป็นเวลา สองพันเก้าร้อยสี่สิบเจ็ดล้านสามแสนเก้าหมื่นสองพันล้านล้านปีมนุษย์  หรือ 16,000 ปีนรก7. มหาตาปนมหานรก  : สัตว์นรกในนรกขุมนี้จะถูกเหล่านายนิรยบาลทั้งหลายใช้หอกไล่แทงสัตว์นรกให้ปีนขึ้นไปบนภูเขาไฟนรก แต่พอขึ้นไปถึงยอดภูเขาแล้ว มีลมนรกเกิดขึ้น เป็นลมพัดมาโดยรอบจนทำให้ สัตว์นรกเหล่านั้นตกลงมาจากยอดภูเขานั้น แต่พอตกลงมายังไม่ทันถึงพื้นดิน หลาวเหล็กร้อนก็ผุดขึ้นเสียบร่างกายสัตว์นรกเหล่านั้นจนแหลกเหลวและตายในที่สุด บาปกรรมที่ทำให้ตกนรกขุมนี้เนื่องมาจากในอดีตชาติเป็นคนชอบเที่ยวกลางคืนมัวเมาในอบายมุขทุกชนิด สัตว์นรกนี้ต้องรับโทษเป็นเวลาครึ่งกัลป์หรือคือเวลาอันประมาณมิได้8. อเวจีมหานรก  : สัตว์นรกในนรกในนรกขุมนี้จะไปถูกเผาอยู่ในห้องเหล็กร้อนมีเหล็กแหลมร้อนพุ่งออกมาจากกำแพงเหล็กทั้งหกด้านแทงทะลุร่างกายตรึงเอาไว้ถูกเผาไหม้ให้ทุรนทุรายอยู่อย่างนั้นไม่รู้จักตาย บาปกรรมที่ทำให้ตกนรกขุมนี้เนื่องมาจากในอดีตชาติได้ทำอนันตริยกรรมเอาไว้ ประกอบด้วย ฆ่าพ่อ ฆ่าแม่ ฆ่าพระอรหันต์ ทำพระพุทธเจ้าให้ห้อพระโลหิต และ ทำสังฆเภท หรือ ทำให้หมู่สงฆ์แตกกัน หรือทำกรรมของการฆ่าสัตว์ตัดชีวิตเป็นอาจิณอย่างไม่มีวันว่างเว้นจนจัดว่าเป็นกรรมหนัก สัตว์นรกนี้ต้องรับโทษเป็นเวลาหนึ่งกัลป์หรือคือเวลาอันประมาณมิได้คูถนรก สัตว์นรก ที่มาเกิดได้รับทุกขเวทนาอยู่ในนรกอุจจาระเน่า โดยถูกหนอนกัดกินทั้งเนื้อและกระดูกตลอดจนอวัยวะภายในทั้งหมด จนกว่าจะสิ้นกรรมกุกกุฬนรก สัตว์นรกที่มาเกิดได้รับทุกขเวทนา โดยถูกเผาด้วยขี้เถ้าร้อนระอุ ร่างกายไหม้ยับย่อยละเอียดเป็นจุณ จนกว่าจะสิ้นกรรมอสิปัตตวนนรก สัตว์นรกที่มาเกิดได้รับทุกข์จากป่าไม้ใบดาบ เช่น ใบมะม่วงซึ่งกลายเป็นหอกดาบ และมีสุนัข แร้งคอยทรมานขบกัดกินเลือดเนื้อจนกว่าจะสิ้นกรรมเวตรณีนรก สัตว์นรกที่มาเกิดได้รับทุกข์จากน้ำเค็มแสบ ที่มีเครื่องหวายหนามเหล็ก ใบกลีบบัวหลวงเหล็ก ตั้งอยู่กลางน้ำ ซึ่งคมเป็นกรด มีเปลวไฟลุกโชนตลอดเวลาจนกว่าจะสิ้นกรรมโลหกุมภีนรก เป็นหม้อเหล็กขนาดใหญ่เท่าภูเขา เต็มไปด้วยโลหะเหลวแสบร้อนเดือดพล่านตลอดเวลา สัตว์ที่เกิดต้องรับทุกข์ทั้งแสบทั้งร้อน เสวยทุกขเวทนาอย่างแสนสาหัส ถูกต้มเคี้ยวในหม้อเหล็กนรกนั้นจนกว่าจะสิ้นกรรมชั่วที่ตนได้ทำมา บุพกรรม เช่น จับสัตว์เป็นๆ มาต้มในหม้อน้ำร้อน แล้วเอามากินเป็นอาหารสิมพลีนรก เต็มไปด้วยป่างิ้วนรก มีหนามแหลมคมเป็นกรดยาวประมาณ 36 องคุลี ลุกเป็นเปลวไฟแรงอยู่เสมอ สัตว์นรกที่มาเกิดต้องรับทุกข์ทรมานจนสิ้นกรรมชั่วของตน บุพกรรม เช่น คบชู้สู่สาว ผิดศีลธรรมประเพณี ชายเป็นชู้กับภรรยาของผู้อื่น หญิงเป็นชู้สามีของผู้อื่น หรือชายหญิงที่มีภรรยาหรือสามี ประพฤตินอกใจไปสู่หาเป็นชู้กับผู้อื่นมักมากในกามคุณอสินขนรก สัตว์นรกที่เกิดมามีรูปร่างแปลกพิกล เช่น เล็บมือเล็บเท้าแหลมยาว กลับกลายเป็นอาวุธ หอก ดาบ จอบ เสียม สัตว์นรกเหล่านี้เหมือนคนบ้าวิกลจริต นั่งบ้าง ยืนบ้าง เอาเล็บมือถากตะกุยเนื้อหนังของตนกินเป็นอาหารตลอดเวลา จนกว่าจะสิ้นกรรม บุพกรรม เช่น เมื่อเป็นมนุษย์ชอบลักเล็กขโมยน้อย ขโมยของในสถานที่สาธารณะและของที่เขาถวายแด่ พระพุทธ พระธรรม พระสงฆ์ตามโพทนรก มีหม้อเหล็กต้มน้ำทองแดงปนด้วยหินกรวด ร้อนระอุตลอดเวลา สัตว์นรกที่มาเกิดต้องรับทุกข์ โดยการถูกกรอกด้วยน้ำทองแดง และกรวดหินเข้าไปทางปาก จนกว่าจะสิ้นกรรม บุพกรรม ด้วยผลกรรมที่ทำไว้ในชาติก่อนๆ เป็นคนใจอ่อน มัวเมาประมาท ดื่มกินสุราเมรัย แสดงอาการคล้ายค้นบ้าเป็นเนืองนิจอโยคุฬนรก เต็มไปด้วยก้อนเหล็กแดงเกลื่อนกลาดไปหมด อกุศลกรรมบันดาลสัตว์นรกที่มาเกิดเห็นก้อนเหล็กแดงเป็นอาหาร เมื่อกินเข้าไปแล้วเหล็กแดงนั้นก็เผาไหม้ไส้พุง ได้รับทุกขเวทนาจนกว่าจะสิ้นกรรม บุพกรรม เช่น แสดงตนว่า เป็นคนใจบุญใจกุศล เรี่ยไรทรัพย์ ว่าจะนำไปทำบุญสร้างกุศล แต่กลับยักยอกเงินทำบุญของผู้อื่นมาเป็นของตน การกุศลทำบ้างไม่ทำบ้างตามที่อ้างไว้ หลอกลวงผู้อื่นปิสสกปัพพตนรก มีภูเขาใหญ่ 4 ทิศ เคลื่อนที่ได้ไม่หยุดหย่อน กลิ้งไปมาบดขยี้สัตว์นรกที่มาเกิดให้บี้แบนกระดูกแตกป่นละเอียดจนตายแล้วฟื้นขึ้นมาอีก ถูกบดขยี้อีกจนตายเรื่อยไปจนสิ้นกรรมของตน บุพกรรม เช่น เคยเป็นเจ้าหน้าที่ฝ่ายปกครอง ประพฤติตนเป็นคนอันธพาล กดขี่ข่มเหงราษฎร ทำร้ายร่างกาย เอาทรัพย์เขามาให้เกินพิกัดอัตราที่กฎหมายกำหนด ไม่มีความกรุณาแก่คนทั้งหลายธุสนรก สัตว์นรกที่มาเกิดมีความกระหายน้ำมาก เมื่อพบสระมีน้ำใสสะอาดก็ดื่มกินเข้าไป อำนาจของกรรมบันดาล ให้น้ำนั้นกลายเป็นแกลบ เป็นข้าวลีบลุกเป็นไฟเผาไหม้ท้องและลำไส้ เสวยทุกขเวทนาแสนสาหัส จากกรรมชั่วที่ทำมา บุพกรรม เช่น คดโกง ไม่มีความซื่อสัตย์ ปนปลอมแปลงอาหารและเครื่องใช้แล้วหลอกขายผู้อื่นได้ทรัพย์สินเงินทองมาโดยมิชอบสีตโลสิตนรก เต็มไปด้วยน้ำเย็นยะเยือก เมื่อสัตว์นรกที่มาเกิดตกลงไปก็จะตายฟื้นขึ้นมาก็ถูกจับโยนลงไปอีกเรื่อยไปจนสิ้นกรรมชั่วของตน บุพกรรม เช่น จับสัตว์เป็นๆ โยนลงในบ่อ ในเหว ในสระน้ำ หรือมัดสัตว์เป็นๆ ทิ้งน้ำให้จมน้ำตาย หรือทำให้เพื่อนมนุษย์ด้วยกันได้รับความทุกข์สุนขนรก เต็มไปด้วยสุนัขนรก ซึ่งมี 5 พวกคือ หมานรกดำ หมานรกเหลือง หมานรกแดง หมานรกต่างๆ และยังมีฝูงแร้งกา นกตะกรุม สัตว์นรกที่เกิดจะถูกสุนัข แร้ง กา ไล่ขบกัด ตรงลูกตา ปากและส่วนต่างๆ ได้รับทุกขเวทนาจากผลกรรมชั่วทางวจีทุจริต บุพกรรม คือ ด่าว่าบิดามารดา ปู่ย่าตายาย พี่ชายพี่สาวและญาติทั้งหลายไม่เลือกหน้า ไม่ว่าจะเป็น ผู้เฒ่าผู้แก่ ตลอดจนพระภิกษุสงฆ์สามเณรยันตปาสาณนรก มีภูเขาประหลาด 2 ลูก เคลื่อนกระทบกันตลอดเวลา สัตว์นรกที่มาเกิดจะถูกภูเขาบีบกระแทก ได้รับทุกขเวทนาแสนสาหัส ตายแล้วก็กลับเป็นขึ้นมา จนกว่าจะสิ้นกรรมชั่วของตน บุพกรรม เช่น เป็นหญิงชายใจบาปหยาบช้า ด่าตีคู่ครองด้วยความโกรธ แล้วหันเหประพฤตินอกใจไปคบชู้เป็นสามีภรรยากับคนอื่นตามใจชอบโลกันตนรก เป็นนรกขุมใหญ่พิเศษซึ่งอยู่นอกจักรวาล มืดมนไม่มีแสง มองไม่เห็นอะไรเลยและเต็มไปด้วยทะเลน้ำกรดเย็น ที่ตั้งอยู่ระหว่างโลกจักรวาล 3 โลก เหมือนกับวงกลม 3 วงติดกัน บริเวณช่องว่างของวงทั้ง 3 สัตว์นรกที่มาเกิดในนรกชั้นนี้จะมีรูปร่างสูงใหญ่และมีกงเล็บแหลมคมมักจะห้อยหัวจากเพดานเหมือนค้างคาว ด้วยการมองอะไรไม่เห็นเพราะความมืดสนิททำให้สัตว์นรกต้องไต่ไปมาอย่างไร้จุดหมาย และมีจำนวนมาก ถ้าสัตว์นรกไปเจอสัตว์นรกด้วยกันเองก็จะคิดว่าเป็นอาหารก็จะเข้าต่อสู้โรมรัมเพื่อหมายจะจับกินเป็นอาหาร เมื่อสัตว์นรกได้ตกลงไปในทะเลน้ำกรด น้ำกรดก็จะกัดร่างกายจนแหลกเหลวและได้รับความเจ็บปวดทรมานอย่างมาก แต่ไม่ตายเสียทีเดียวก็จะเกิดขึ้นมาใหม่และมาห้อยหัวบนเพดานเหมือนเดิมและต้องคอยเสาะหาอาหารต่อไป สัตว์นรกที่มาเกิดต้องรับทุกขเวทนาเป็นเวลา 1 พุทธันดร จากผลกรรมชั่ว คือ เป็นผู้ที่มีมิจฉาทิฏฐิ หรือ เห็นผิดเป็นชอบอย่างมืดมน ทรมานประทุษร้ายต่อบิดามารดา และผู้ทรงศีล ทรงธรรม ฆ่าตัวตาย เป็นต้นแม้โลกันตนรกจะเป็นนรกขุมใหญ่ที่มืดมนไม่มีแสงเลย แต่จะมีแสงเกิดขึ้นได้นั้นก็ต่อเมื่อมีเหตุการณ์ครั้งสำคัญ 5 เหตุการณ์หรือ 5 ครั้ง ได้แก่1. เมื่อพระโพธิสัตว์ทรงปฏิสนธิในครร์ภ์พระมารดา2. เมื่อพระโพธิสัตว์ประสูติ3. เมื่อพระโพธิสัตว์ตรัสรู้เป็นพระพุทธเจ้า4. เมื่อพระพุทธเจ้าทรงแสดงพระธรรมเทศนาเรื่องธัมมจักรกัปปวัตนสูตร 5. เมื่อพระพุทธเจ้าทรงเสด็จปรินิพพานยมบาลหรือนายนิรยบาล หมายถึง ผู้ที่มีหน้าที่คอยลงโทษสัตว์นรกในนรกภูมิทุกชั้นทุกขุม นายนิรยบาลจะมีอยู่ 2 ประเภท ได้แก่ นายนิรยบาลมาจากกุมภัณฑ์และนายนิรยบาลมาจากอำนาจกรรม นายนิรยบาลมาจากกุมภัณฑ์คือเป็นเทวดาจากชั้นจาตุมหาราชิกา จะคอยทำหน้าที่ลงโทษสัตว์นรกในยมโลกเท่านั้น พวกเขาสามารถลงโทษสัตว์นรกได้โดยไม่เป็นบาปเลย ส่วนนายนิรยบาลมาจากอำนาจกรรม จะเกิดขึ้นตามอำนาจกรรมชั่วที่สัตว์นรกทำไว้ พวกเขาจะไม่มีความรู้สึกนึกคิดอะไรเลย พวกเขาจะคอยทำหน้าที่ลงโทษสัตว์นรกในมหานรกและอุสสทนรกเท่านั้น
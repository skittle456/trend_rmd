วงศ์พังพอน  เป็นวงศ์ของสัตว์เลี้ยงลูกด้วยนมในอันดับสัตว์กินเนื้อวงศ์หนึ่ง ใช้ชื่อวงศ์ว่า Herpestidaeเดิมเคยถูกรวมเป็นวงศ์เดียวกับ วงศ์ Viverridae หรือ วงศ์ชะมดและอีเห็นพังพอนมีรูปร่างโดยรวม เป็นสัตว์ขนาดเล็ก มีลำตัวเพรียวยาว ช่วงขาสั้นแต่แข็งแรง มีเล็บที่แข็งแรงและแหลมคม หางยาว ใบหูเล็ก ส่วนใบหน้าแหลม ในปากมีฟันแหลมคมประมาณ 33-34 ซี่ ซึ่งนับว่าใกล้เคียงกับวงศ์ชะมดและอีเห็น มีลำตัวยาวตั้งแต่ 43 เซนติเมตร น้ำหนัก 320 กรัม จนถึง 1 เมตร น้ำหนักกว่า 5 กิโลกรัมพังพอนส่วนใหญ่มีขนที่หยาบสีน้ำตาลหรือสีเทา ในบางชนิดจะเป็นขนสีอ่อนและมีลายปล้องสีคล้ำพาดเป็นลายขวางหรือลายตั้งเป็นทางยาวพังพอนโดยมากจะมีพฤติกรรมอยู่รวมกันเป็นฝูง หรืออยู่ลำพังเพียงตัวเดียว หรืออยู่กันเป็นครอบครัว ในหลากหลายสภาพภูมิประเทศ ตั้งแต่ป่าดิบทึบ, ทุ่งหญ้า, ป่าละเมาะ, ทะเลทราย จนถึงนาข้าว หรือพื้นที่เกษตรกรรมในชุมชนของมนุษย์พังพอนมักหากินในเวลากลางคืน โดยกินอาหารได้หลากหลาย ตั้งแต่ ผลไม้, ลูกไม้, แมลง, สัตว์ทั้งมีกระดูกสันหลังและไม่มีกระดูกสันหลังขนาดเล็กต่าง ๆ รวมถึง แมงมุม, แมงป่อง และงูหรือกิ้งก่าอีกด้วย อีกทั้งพังพอนเป็นสัตว์ที่มีความปราดเปรียวว่องไว สามารถพองขนให้ตัวมีขนาดใหญ่ขึ้นได้เพื่อขู่ศัตรู และมีภูมิคุ้มกันพิษงูอยู่ในตัว จึงสามารถสู้กับงูพิษได้เป็นอย่างดี ด้วยการหลอกล่อให้งูเหนื่อย และฉวยโอกาสเข้ากัดที่ลำคอจนตาย แต่ถ้าหากถูกกัดเข้าอย่างจัง ก็ทำให้ถึงตายได้เช่นกันพังพอนเข้าสู่วัยเจริญพันธุ์เมื่ออายุได้ 2 ปี ยกเว้นในบางชนิดที่สามารถตั้งท้องเมื่ออายุได้เพียง 9 เดือน มีระยะเวลาตั้งท้องประมาณ 45-105 วัน ออกลูกครั้งละ 2-4 ตัว มีอายุขัยประมาณ 10 ปี มีรายงานว่าพังพอนในสถานที่เลี้ยงบางตัวมีอายุยืนถึง 17 ปีปัจจุบัน พังพอนถูกอนุกรมวิธานไว้ทั้งสิ้น 33 ชนิด ใน 14 สกุล  กระจายพันธุ์ตั้งแต่ทวีปแอฟริกาจนถึงตะวันออกกลาง, เอเชียใต้ จนถึงเอเชียตะวันออกเฉียงใต้ สำหรับในประเทศไทยพบ 2 ชนิด คือ พังพอนเล็ก หรือพังพอนธรรมดา   กับพังพอนกินปู หรือพังพอนยักษ์  สกุลและชนิดสกุล Atilaxพังพอนบึง, A. paludinosusสกุล Bdeogaleพังพอนหางพวง, B. crassicaudaพังพอนแจ๊คสัน, B. jacksoniพังพอนตีนดำ, B. nigripesสกุล Crossarchusพังพอนอเล็กซานเดอร์, C. alexandriพังพอนแองโกลัน, C. ansorgeiพังพอนจมูกยาว, C. obscurusพังพอนหัวแบน, C. platycephalusสกุล Cynictisพังพอนเหลือง, C. penicillataสกุล Dologaleพังพอนโพซากิวส์, D. dybowskiiสกุล Galerellaพังพอนเพรียวแองโกลัน, G. flavescensพังพอนเพรียวโซมาลี, G. ochraceaพังพอนเล็กสีเทา, G. pulverulentaพังพอนปลายดำ, G. sanguineaสกุล Helogaleพังพอนแคระเอธิโอเปีย, H. hirtulaพังพอนแคระธรรมดา, H. parvulaสกุล Herpestesพังพอนหางสั้น, H. brachyurusพังพอนอินเดียสีเทา, H. edwardsiiพังพอนอินเดียสีน้ำตาล, H. fuscusพังพอนอียิปต์, H. ichneumonพังพอนเล็ก, H. javanicusพังพอนจมูกยาว, H. nasoพังพอนปลอกคอ, H. semitorquatusพังพอนแดง, H. smithiiพังพอนกินปู, H. urvaพังพอนคอลาย, H. vitticollisสกุล Ichneumiaพังพอนหางขาว, I. albicaudaสกุล Liberiictusพังพอนไลบีเรีย, L. kuhniสกุล Mungosพังพอนแกมเบีย, M. gambianusพังพอนแบน, M. mungoสกุล Paracynictisพังพอนโซลัส, P. selousiสกุล Rhynchogaleพังพอนมิลเลอร์, R. melleriสกุลSuricataเมียร์แคต, S. suricattaด้วยความที่พังพอนเป็นสัตว์ที่ปราดเปรียวว่องไว สามารถกำจัดสัตว์ที่เป็นอันตรายต่อมนุษย์ได้ พังพอนในบางพื้นที่จึงนิยมเลี้ยงเป็นสัตว์เลี้ยงในพื้นที่ทำการเกษตร เพื่อให้กำจัดหนู  ขณะที่อินเดีย นิยมมีการละเล่นให้พังพอนสู้กับงูเห่าหรืองูจงอาง 
วงศ์แมงกะพรุนไฟเรือรบโปรตุเกส หรือ วงศ์แมงกะพรุนไฟหมวกโปรตุเกส เป็นวงศ์ของสัตว์น้ำไม่มีกระดูกสันหลัง ในชั้นไฮโดรซัว ในวงศ์ Physaliidae และสกุล Physaliaมีสันฐานคล้ายกับหมวกทหารเรือหรือเรือรบของโปรตุเกสในยุคล่าอาณานิคมที่เรียกว่า "Man-of-war" มีสีฟ้าหรือสีม่วง มีหนวดยาว โดยจะลอยอยู่บนผิวหน้าของน้ำทะเล ส่วนที่ลอยโผล่พ้นน้ำของจะไม่กลมเหมือนแมงกะพรุนจำพวกอื่น ๆ แต่จะมีลักษณะเรียวรีและยาว ที่ขอบด้านบนสุดมีลักษณะเป็นสันย่น โดยส่วนหนวดที่เป็นเข็มพิษยาวที่สุดยาวได้ถึง 30 เมตร พบรายงานแล้วทั่วโลก 4 ชนิด แต่ทว่าบางข้อมูลได้จัดให้เป็นชื่อพ้องของกันและกัน แต่ทว่าในปัจจุบันได้จำแนกออกเป็น 2 ชนิด คือแมงกะพรุนไฟเรือรบโปรตุเกส –มีขนาดใหญ่ที่สุด หนวดยาวได้ถึง 30 เมตร พบกระจายพันธุ์ในแถบมหาสมุทรแอตแลนติกแมงกะพรุนไฟเรือรบโปรตุเกสอินโด-แปซิฟิก –มีขนาดเล็กกว่าชนิดแรก พบกระจายพันธุ์ในมหาสมุทรแปซิฟิกและอินเดีย  ในรัฐฮาวาย สหรัฐอเมริกา, ออสเตรเลีย และไทย 
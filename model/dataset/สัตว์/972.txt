กระรอกบินไซบีเรีย  คือ กระรอกบินสายพันธุ์เก่าแก่สายพันธุ์หนึ่งของโลก อาศัยอยู่ในแนวทะเลบอลติกทางตะวันตก ไปจนถึงชายฝั่งมหาสมุทรแปซิฟิกทางตะวันออก กระรอกบินไซบีเรียเป็นกระรอกบินสายพันธุ์เดียวเท่านั้นที่อาศัยอยู่ในยุโรป และถูกพิจารณาให้อยู่ในสถานะที่สิ่งมีชีวิตที่เกือบอยู่ในข่ายใกล้การสูญพันธุ์ในทวีปยุโรปกระรอกบินไซบีเรีย อาศัยอยู่ในตอนเหนือของเขตชีวภาพพาลีอาร์กติก ในเขตประเทศฟินแลนด์ เอสโตเนีย ทางตะวันออกของลัตเวีย รวมถึงรัสเซีย มองโกเลีย บริเวณเทือกเขาอัลไต ทางตะวันออกเฉียงเหนือของจีนถึงชายฝั่งมหาสมุทรแปซิฟิก กระรอกชนิดนี้ยังปรากฏในเกาะซาฮาลิน ของรัสเซีย และเกาะฮกไกโด ของญี่ปุ่นกระรอกบินไซบีเรียตัวเมีย มีน้ำหนักประมาณ 150 กรัม ตัวผู้มีขนาดเล็กกว่าเล็กน้อยโดยเฉลี่ย โดยร่างกายมีความยาว 11-20 เซนติเมตร รวมถึงหางแบนที่มีความยาว 9-14 เซนติเมตร ตาของมันแข็งและมีสีดำที่น่าเอ็นดู มีสีเทาทั่วร่างกาย ยกเว้นส่วนท้องที่มีสีอ่อนกว่าหลังเล็กน้อย และมีแถบสีดำบริเวณคอและขาหน้า กระรอกสายพันธุ์นี้มีลักษณะเด่นคือ เยื่อบุผิวที่สามารถเป็นเครื่องร่อนหรือแผ่นบางคล้ายปีกค้างคาว ซึ่งขยายออกระหว่างขาหน้าและขาหลัง โดยขยายผิวหนังเหล่านั้น เพื่อร่อนลงจากต้นไม้ในระยะทางกว่า 100 เมตร กระรอกชนิดนี้จึงเป็นที่รู้จักในการร่อนบินจากต้นไม้เพื่อหนีศัตรู จากการยืดขาของมันอาหารของกระรอกชนิดนี้ประกอบด้วยใบไม้ เมล็ด ไม้ผล หน่ออ่อน ดอกไม้ ถั่ว เบอร์รี่ รวมถึงไข่และรังนกเป็นบางครั้งบางคราว อย่างไรก็ตามกระรอกบินไซบีเรียเป็นเหยื่อของมาร์เทิน นกเค้าแมว และแมวป่ากระรอกบินไซบีเรียเป็นสัญลักษณ์ของอุทยานแห่งชาติ Nuuksio ในเขตเทศบาล Espoo ของประเทศฟินแลนด์ ซึ่งมีจำนวนกระรอกบินที่หนาแน่นในภูมิภาคนี้ภาพกระรอกบินไซบีเรียสุดน่ารัก
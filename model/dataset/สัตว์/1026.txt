ขำกลิ้งลิงกับหมา  เป็นรายการโทรทัศน์ของ NTV ในประเทศญี่ปุ่น ที่ออกอากาศในช่วงรายการวาไรตี้เกี่ยวกับสัตว์ที่ชื่อว่า "เท็นไซ! ชิมูระโดบุทสึเอ็น"  ในประเทศไทยเริ่มออกอากาศตั้งแต่วันที่ 6 มกราคม พ.ศ. 2550 ทุกวันเสาร์-วันอาทิตย์ เวลา 21.00 น.  ทางโมเดิร์นไนน์ทีวี ปัจจุบันการออกอากาศในช่วงแรกได้สิ้นสุดลงแล้ว เมื่อวันอาทิตย์ที่ 3 มิถุนายน พ.ศ. 2550 รวมความยาว 43 ตอน จากนั้นยังนำมาอากาศซ้ำ ทุกวันพุธถึงศุกร์ และยังขยายเวลาเป็น ทุกวันจันทร์ถึงศุกร์ เวลาประมาณ 17.10-17.35 น.ขำกลิ้งลิงกับหมา เป็นเรื่องของ ปัง  ลูกลิงชิมแปนซีตัวน้อย กับ เจมส์ สุนัขบูลด๊อกคู่หู ซึ่งเป็นสัตว์เลี้ยงของครูฝึกสอนสัตว์ ชื่อ อัตสึชิ มิยาซาวะ  โดยในแต่ละตอนจะมีการฝึกพัฒนาการของสัตว์เลี้ยงทั้งสองโดยมอบหมายภารกิจต่างๆ ให้ทำร่วมกัน เช่น ไปเที่ยวงานวัด ไปเที่ยวสวนสนุก ถ่ายรูป ซื้อของ เก็บเห็ด เป็นต้นรายการนี้นำออกอากาศในหลายประเทศ ในประเทศไทย มีตัวหนังสือพากย์ความคิดของสัตว์ คล้ายหนังสือการ์ตูน แต่ละตอนของรายการ จะมีพิธีกรชาวไทย 2 คน ออกมาดำเนินรายการ คือ เอก ฮิมสกุล  และ พุทธชาด พงศ์สุชาติ ส่วนผู้ให้เสียงบรรยายในรายการ คือ สัจจะ กาญจน์นิรันดร์ ทางรายการได้มีเว็บไซต์ fan-share.com ด้วยปัง เป็นลูกลิงชิมแปนซีตัวผู้ ที่ถูกเลี้ยงอยู่ที่สวนสัตว์และสวนสนุก Aso Cuddly Dominion เมืองอะโซะ จังหวัดคุมะโมะโตะ เกาะคิวชู เกิดเมื่อ พ.ศ. 2546  มีคำวิพากษ์วิจารณ์ว่า การที่ปังถูกสอนให้ใช้ชีวิตแบบมนุษย์ ซึ่งผิดวิถีธรรมชาติ นอกจากนี้ สัตว์ต่างๆ ที่ Cuddly Dominion ยังถูกเลี้ยงอย่างไม่เหมาะสม และยังเป็นการทารุณสัตว์อีกด้วย ปัง เกิดเมื่อวันที่ 1 ตุลาคม พ.ศ. 2544 มีส่วนสูง 85.6 เซนติเมตร น้ำหนัก 16.0 กิโลกรัม  ลดลงจากเริ่มแรก 2.4 เซนติเมตร และ 0.8 กิโลกรัม ปัง มีผลไม้ที่ชอบ คือ กล้วย, สตรอเบอร์รี่, องุ่น ฯลฯ สัตว์ที่ไม่ชอบ คือ สัตว์ใหญ่ , งู เป็นต้นปัง มีความสามารถในพฤติกรรมเลียนแบบมนุษย์อย่างมาก เช่น การคำนับ ปีนต้นไม้ การซื้อของ เป็นต้น แต่กระนั้น ก็มีนิสัยเหมือนชิมแปนซีทั่วไป คือซุกซนตามประสา จนอาจทำให้เกิดเรื่องวุ่นวายขึ้นได้บ้างเจมส์ สุนัขบูลด๊อกคู่หู จากรายการ ขำกลิ้งลิงกับหมา เป็นสุนัขพันธุ์บูลด๊อก เกิดวันที่ 19 ธันวาคม 2546 ส่วนสูง 70 ซม. หนัก 23 กก. ของชอบก็มีเนื้อ เนยแข็ง เค้กสปันจ์ ไส้กรอก และอื่นๆ โดยเจมส์ มักจะเป็นตัวที่สร้างปัญหาให้กับภารกิจต่างๆเกือบตลอดเวลา เนื่องจากเจมส์ มักจะไม่ทำอะไร เช่น หาเห็ดมัตสึตาเกะเจอ แต่ เจมส์ก็กินเห็ดนี้จนปังคุง กับ เจมส์ เกิดเรื่องทะเลาะกัน และถึงแม้จะปรับความเข้าใจกันได้ แต่เจมส์ ก็ทำเห็ดหล่นอีก หรือแม้กระทั่ง ไปพาน้องหมาที่ไม่รู้จักมาเล่น จนทำให้เสื้อเชิ้ตของคุณมิยาซาว่า เปื้อนไข่ไก่หมด สรุปแล้ว เจมส์ จะเป็นตัวปัญหาประจำรายการนี้ ณ ตอนนี้ เจมส์ได้เสียชีวิตลงแล้ว เมื่อวันที่ 8 มีนาคม พ.ศ. 2559 อายุรวม 12 ปี 
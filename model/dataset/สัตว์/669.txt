อาคารหอคอยคู่เปโตรนาส  เป็นสถาปัตยกรรมที่โดดเด่นของเมืองกัวลาลัมเปอร์ ประเทศมาเลเซีย ออกแบบโดย เซซาร์ เปลลี ตั้งอยู่บริเวณใจกลางย่านธุรกิจของเมือง ที่แวดล้อมด้วยสวนสาธารณะ และอาคารคอนเวนชั่นเซ็นเตอร์  อาคารเปโตรนาสเริ่มสร้างเมื่อ พ.ศ. 2536 แล้วเสร็จในปี พ.ศ. 2541 มี 2 อาคารหอคอย ซึ่งนับเป็นอาคารแฝดที่สูงที่สุดของโลก ด้วยความสูง 451.9 เมตร  ทั้งนี้อาคารเปโตรนาสเคยเป็นตึกที่สูงที่สุดในโลกจนถึงปี พ.ศ. 2547 ก่อนถูกทำลายสถิติโดยตึกไทเป 101อาคารเปโตรนาสเป็นอาคารสำนักงาน ประกอบด้วยสำนักงานของบริษัทพลังงานและน้ำมันที่มีรัฐบาลมาเลเซียเป็นหุ้นหลักได้แก่ บริษัทเปโตรนาส  คือ บริษัท ปิโตรเลียมแห่งชาติ จำกัด ของมาเลเชีย ซึ่งจะอยู่ในอาคาร 1 ทั้งหมด ส่วนอื่นๆให้บริษัทอื่นๆ เป็นผู้เช่า ได้แก่ บริษัททางการเงินและธนาคาร บริษัทผลิตภัณฑ์เคมีที่เกี่ยวข้องอื่นๆ ลักษณะเด่นเมื่อเปรียบเทียบกับตึกระฟ้า อื่นๆของโลก คือการที่เป็นอาคารหอคอย 2 อาคาร เชื่อมโดยสะพานลอยฟ้า  อาคารแฝดใช้บริษัทรับเหมาก่อสร้างจาก 2 ประเทศ คือญี่ปุ่น และเกาหลี โดยมีนัยยะเป็นการแข่งขันกันเป็นผู้นำทางด้านเทคโนโลยีการก่อสร้างอาคารตึกระฟ้า สะพานลอยฟ้านี้เคยใช้เป็นที่ถ่ายทำภาพยนตร์ฮอลีวูดมาแล้ว ปัจจุบันเปิดให้จองลงทะเบียนขึ้นไปชมวิวที่จุดนี้  โดยไม่เสียค่าใช้จ่าย เปิดอนุญาตให้ลงทะเบียนในช่วงเช้า เมื่อครบจำนวนจะหยุดให้ลงทะเบียนทันทีบริเวณฐานของอาคารมีห้างทันสมัยหลายห้าง เช่น อิเซตัน ซูเลีย ซึ่งไม่อนุญาตให้นักท่องเที่ยวถ่ายรูป และนอกจากนี้ยังมีส่วนประกอบรอบๆเป็นอาคารคอนเวนชั่นเซ็นเตอร์  สวนสาธารณะ สวนน้ำ สระน้ำพุดนตรี พิพิธภัณฑ์การเรียนรู้  และพิพิธภัณฑ์สัตว์น้ำอควาเรีย 		
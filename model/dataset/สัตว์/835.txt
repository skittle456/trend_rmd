พิพิธภัณฑ์สัตว์น้ำซุมิดะ  เป็นพิพิธภัณฑ์สัตว์น้ำแห่งหนึ่งในประเทศญี่ปุ่นพิพิธภัณฑ์สัตว์น้ำซุมิดะ ตั้งชื่อตามแม่น้ำซุมิดะ อันเป็นแม่น้ำสำคัญที่ไหลผ่านกรุงโตเกียว ซึ่งเป็นสถานที่ตั้ง  พิพิธภัณฑ์สัตว์น้ำซุมิดะตั้งอยู่บนชั้นที่ 5 ของหอคอยโตเกียวสกายทรี ซึ่งเป็นหอคอยแห่งใหม่ของกรุงโตเกียว ที่มีความสูงถึง 634 เมตร นับเป็นสิ่งก่อสร้างที่สูงที่สุดในโลกรองมาจากอาคารเบิร์จคาลิฟา ซึ่งเป็นอาคารที่สูงที่สุดในโลก ที่ดูไบ พิพิธภัณฑ์สัตว์น้ำซุมิดะ เป็นพิพิธภัณฑ์สัตว์น้ำขนาดเล็ก เปิดให้บริการเมื่อวันที่ 22 พฤษภาคม ค.ศ. 2012 พร้อมกับหอคอยโตเกียวสกายทรี เปิดให้บริการทุกวัน ตั้งแต่เวลา 09.00 น. - 21.00 น. อัตราเข้าชม ผู้ใหญ่คนละ 2,000 เยน เด็กคนละ 600-1,500 เยน ปลาน้ำจืด และระบบนิเวศของสัตว์น้ำที่พบได้ในแม่น้ำซุมิดะตู้กระจกแสดงไม้น้ำขนาดใหญ่ ที่จัดตกแต่งในรูปแบบสวนเซนแบบญี่ปุ่น โดย อะมะโนะ ทะเคะชิ นักตกแต่งตู้ไม้น้ำและนักเลี้ยงปลาชื่อดังระดับโลกชาวญี่ปุ่นตู้ปลาทะเลขนาด 100 ลิตร จำนวน 20 ใบ ภายในสัตว์น้ำประเภทต่าง ๆ เช่น ซาลาแมนเดอร์, กุ้งมดแดง, กุ้งพยาบาลส่วนจัดแสดงแมงกะพรุนในตู้ไครเซล ห้องแลบเพาะเลี้ยงแมงกะพรุน และนิทรรศการถาวรให้ความรู้เกี่ยวกับแมงกะพรุนในด้านต่าง ๆตู้ปลาทะเลขนาดใหญ่ ความจุน้ำ 100,000 ลิตร แสดงปลาตามแนวปะการัง เช่น ปลาผีเสื้อ, ปลาสินสมุทร และปลาฉลามหูดำตู้ปลาทะเลที่มีความยาว 5 เมตร จำนวน 4 ตู้ แสดงปลาและสัตว์ทะเลชนิดต่าง ๆ ได้แก่ ตู้ปะการัง, ตู้ปลาไหลสวน และตู้กุ้งมังกรขนาดใหญ่ที่อยู่พร้อมกับปลาฉลามหน้าดินขนาดเล็กส่วนจัดแสดงเพนกวิน เป็นตู้กระจกขนาดใหญ่ ด้านบนเปิดโล่ง พื้นตู้ประดับด้วยไฟใต้น้ำที่เปลี่ยนสีได้เพื่อความสวยงาม จำนวนเพนกวินประมาณ 40 ตัว ไม่มีกลิ่นรบกวนส่วนจัดแสดงสิงโตทะเล อยู่ด้านหลังส่วนจัดแสดงเพนกวินจากย่านอะสะกุสะ ขึ้นรถไฟใต้ดินโตเกียว สายโตะบูสกายทรีไลน์ ลงสถานีโตเกียวสกายทรี หรือลงสถานีอะสะกุสะแล้วเดินเท้าด้วยระยะเวลาประมาณ 20 นาที ไปตามริมแม่น้ำซุมิดะ
อุทยานแห่งชาติดอยจง ตั้งอยู่ในท้องที่ของอำเภอเถิน อำเภอสบปราบ อำเภอแม่พริก จังหวัดลำปาง และอำเภอลี้ จังหวัดลำพูนลักษณะภูมิประเทศโดยทั่วไป เป็นเทือกเขาสูงต่ำสลับซับซ้อนของแนวเทือกเขาถนนธงชัย ทอดตัวยาวจากทิศเหนือไปทางทิศใต้ ยามประมาณ 40 กิโลเมตร มีความสูง ระหว่าง 270 – 1,379 เมตร จากระดับน้ำทะเลปานกลาง มียอดดอยจง เป็นยอดเขาสูงที่สุดในพื้นที่ สูงจากระดับน้ำทะเล 1,379 เมตร เป็นแหล่งกำเนิดลำห้วยสำคัญหลายสาย ที่ไหลลงสู่แม่น้ำวังทางด้านจังหวัดลำปางและแม่น้ำปิงทางด้านจังหวัดลำพูนลักษณะภูมิอากาศ เป็นแบบมรสุมเขตร้อน แบ่งเป็น 3 ฤดู คือ ฤดูร้อน ระหว่างเดือนมีนาคม ถึงเดือนพฤษภาคมฤดูฝนระหว่างเดือนมิถุนายน ถึงเดือนตุลาคมฤดูหนาวระหว่างเดือนพฤศจิกายน ถึงเดือนกุมภาพันธ์สภาพอากาศโดยทั่วไปค่อนข้างร้อนในฤดูร้อน และอากาศหนาวในฤดูหนาว บนยอดดอยจงจะมีอากาศเย็นตลอดปี และหนาวจัดในฤดูหนาว อุณหภูมิสูงสุดประมาณ 40 องศาเซลเซียส และต่ำสุดประมาณ 4 องศาเซลเซียสลักษณะทางธรณีวิทยาลักษณะดิน เป็นดินเหนียวปนทราย ดินลูกรัง และดินกรวด บางส่วนเป็นภูเขาหิน มีการสำรวจพบแร่หลายชนิด เช่น พลวง แบไรด์ หินอ่อน ลิกไนต์ หินคาร์บอเนต และดินมาร์ในพื้นที่อุทยานแห่งชาติดอยจง ประกอบด้วยสภาพป่าหลายชนิด ได้แก่1. ป่าเบญจพรรณ  พันธุ์ไม้ที่สำคัญ ได้แก่ สัก แดง ประดู่ มะค่าโมง ตะเคียน ตะแบก รกฟ้า และไม้ไผ่ชนิดต่างๆ ไม้พื้นล่างประกอบด้วย หญ้า และพืชในวงศ์ ขิง ข่า2. ป่าเต็งรัง  พันธุ์ไม้ที่สำคัญ ได้แก่ เต็ง รัง เหียง พลวง ไม้พื้นล่างได้แก่ มะขามเครือ ปรง และเห็ดชนิดต่างๆ3. ป่าดิบเขา  พันธุ์ไม้ที่สำคัญ ได้แก่ ก่อเดือย ก่อแป้น ก่อตาหมู สนสองใบ สนสามใบ กฤษณา อบเชย พันธุ์ไม้พื้นล่างได้แก่ มอส และเฟิร์นต่าง ๆสัตว์ป่าที่สำคัญประกอบด้วย เลียงผา หมี เก้ง หมูป่า สุนัขจิ้งจอก งู อีเห็น กระรอก ไก่ฟ้า ไก่ป่า นกชนิดต่าง ๆ สัตว์น้ำ สัตว์ครึ่งบกครึ่งน้ำ สัตว์เลื้อยคลาน และแมลงชนิดต่าง ๆดอยจงถ้ำผาชันน้ำตกตาดปู่หล้าน้ำตกธารมะไฟน้ำตกแม่แฮดอ่างเก็บน้ำแม่ทายอ่างเก็บน้ำแม่ยองอ่างเก็บน้ำแม่อาบ
ลิงลมแคระ หรือ นางอายแคระ  เป็นสัตว์เลี้ยงลูกด้วยนมในอันดับวานรชนิดหนึ่ง ที่มีขนาดเล็ก อยู่ในวงศ์ลิงลม  มีรูปร่างหน้าตาคล้ายลิงลมชนิดอื่น ๆ  แต่มีขนาดและน้ำหนักน้อยกว่ามาก ขนตามลำตัวสีน้ำตาลแดงหรือน้ำตาลเข้ม และแตกต่างออกไปตามแต่ละตัว การกระจายพันธุ์อยู่ตามชายแดนประเทศลาวและเวียดนาม ออกหากินในเวลากลางคืน และนอนหลับพักผ่อนในบริเวณที่ปลอดภัยในเวลากลางวัน โดยอาหารหลักได้แก่ แมลง และสัตว์เลื้อยคลานขนาดเล็ก มีผลไม้ เป็นอาหารเสริม อาศัยอยู่ในป่าทุกประเภท แม้แต่กระทั่งป่าที่เสื่อมโทรมจากการถูกแผ้วถางแล้วสถานภาพในธรรมชาติ ปัจจุบัน ลดจำนวนลงอย่างรวดเร็วเนื่องจากถูกจับเป็นสัตว์เลี้ยงและล่าเพื่อปรุงสมุนไพรจีน คงเหลืออยู่เพียงในป่าลึกที่เข้าไม่ถึง ไม่สามารถเห็นพบได้ง่ายเหมือนอดีต
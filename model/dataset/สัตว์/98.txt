อุทยานแห่งชาติคลองลาน เป็นอุทยานแห่งชาติในจังหวัดกำแพงเพชร มีพื้นที่มากกว่า 260,000 ไร่ หรือ  มีพื้นที่ครอบคลุมถึง 3 ตำบลได้แก่ ตำบลคลองลานพัฒนา ตำบลโป่งน้ำร้อน และตำบลคลองน้ำไหล อำเภอคลองลาน ได้รับการจัดตั้งให้เป็นอุทยานแห่งชาติอย่างเป็นทางการในวันที่ 26 ธันวาคม พ.ศ. 2525 ภายในเขตอุทยานมีสถานที่ท่องเที่ยวที่น่าสนใจ อาทิ น้ำตกคลองลาน น้ำตกคลองน้ำไหล แก่งร้อยเกาะ เป็นต้นสภาพภูมิประเทศเป็นภูเขาสูงสลับซับซ้อน ด้านทิศตะวันออกเป็นที่ราบ ดินร่วนปนทราย ภูเขาแต่ละลูกเชื่อมโยงติดต่อกับขุนคลองลานซึ่งเป็นจุดสูงสุดในบริเวณนี้ สูงจากระดับน้ำทะเลประมาณ 1,439 เมตร สภาพป่าสมบูรณ์ เป็นป่าต้นน้ำลำธาร ต้นกำเนิดของแม่น้ำหลายสาย เช่น คลองขลุง คลองสวนหมาก ไหลรวมกันลงสู่ แม่น้ำปิงมีอุณหภูมิเฉลี่ยตลอดปีประมาณ 27 องศาเซลเซียส ฤดูร้อนอากาศร้อนในตอนกลางวัน ในเดือนเมษายนอุณหภูมิสูงสุด 38 องศาเซลเซียสฤดูหนาวอากาศเย็นสบาย ในเดือนธันวาคมอุณหภูมิต่ำสุด 17 องศาเซลเซียสฤดูฝนมีฝนตกชุก ปริมาณน้ำฝนโดยเฉลี่ย 1,300 มิลลิเมตรต่อปีสภาพป่าไม้ในอุทยานแห่งชาติคลองลาน ประกอบด้วย ป่าดงดิบแล้ง ขึ้นที่ระดับความสูงมากกว่า 500 เมตร ป่าเบญจพรรณประมาณร้อยละ 13.33 ของพื้นที่อุทยาน ส่วนใหญ่เป็นป่าเบญจพรรณผสมป่าดงดิบร้อยละ 35.60 ของพื้นที่อุทยาน นอกจากนี้ยังมีป่าเต็งรัง พบในระดับความสูงประมาณ 400–600 เมตร และป่าไผ่ เป็นต้นพบสัตว์เลี้ยงลูกในอุทยานแห่งชาติคลองลานทั้งหมด 92 ชนิด พบนกทั้งหมด 82 ชนิด สัตว์สะเทินน้ำสะเทินบก 26 ชนิด สัตว์เลื้อยคลาน 35 ชนิด และปลา 30 ชนิด โดยมีสัตว์ที่ใกล้จะสูญพันธุ์เด่นๆ คือ นากใหญ่ขนเรียบ ชะมดเช็ด แมวป่า เสือลายเมฆ เขียดหลังปุ่มที่ราบ กบนา และเต่าหวาย เป็นต้น				
อุทยานแห่งชาติปางสีดา ประกาศจัดตั้งเป็นอุทยานแห่งชาติเมื่อ 22 กุมภาพันธ์ พ.ศ. 2525 นับเป็นอุทยานแห่งชาติลำดับที่ 41 ของประเทศไทย ตั้งอยู่ในท้องที่อำเภอตาพระยา อำเภอวัฒนานคร อำเภอเมืองสระแก้ว จังหวัดสระแก้ว และอำเภอนาดี จังหวัดปราจีนบุรี รวมครอบคลุมเนื้อที่ประมาณ 527,500 ไร่ หรือประมาณ 844 ตารางกิโลเมตร ประกอบไปด้วยสถานที่ท่องเที่ยวที่สวยงาม ป่าไม้ที่อุดมสมบูรณ์ โดยเฉพาะเป็นที่ศึกษาเรื่องสัตว์ป่าที่สำคัญ  เพราะมีสัตว์ป่าหายากและนก กว่า 300 ชนิด เช่น นกเงือก นกยูง ฯลฯ รวมถึงมีแหล่งจระเข้น้ำจืด ซึ่งเชื่อว่าเหลือเพียงแห่งเดียวในประเทศไทยเมื่อวันที่ 14 กรกฎาคม พ.ศ. 2548 อุทยานแห่งชาติเขาใหญ่ ทับลาน ปางสีดา ตาพระยา และเขตรักษาพันธุ์สัตว์ป่าดงใหญ่ ได้รับการประกาศให้เป็น "มรดกโลกทางธรรมชาติ" จากองค์การยูเนสโก ภายใต้ชื่อ “ดงพญาเย็น-เขาใหญ่”ประมาณร้อยละ 95  ภูมิประเทศส่วนใหญ่ครอบคลุมไปด้วยพื้นที่ป่า เป็นเทือกเขาสูงสลับซับซ้อน และเป็นส่วนหนึ่งของเทือกเขาพนมดงรัก โดยมีความลาดชันจากทิศเหนือไปยังทิศใต้ สูงจากระดับน้ำทะเลประมาณ 50 - 878 เมตร มียอดเขาใหญ่เป็นยอดเขาที่สูงที่สุด เทือกเขาเหล่านี้เป็นต้นกำเนิดของลำห้วยลำธารหลายสายสภาพภูมิอากาศแบ่งออกได้เป็น 3 ฤดูกาลฤดูร้อน เริ่มต้นแต่เดือนกุมภาพันธ์ - เดือนเมษายนฤดูฝน ตั้งแต่เดือนพฤษภาคม - เดือนตุลาคมฤดูหนาว ตั้งแต่เดือนพฤศจิกายน - เดือนมกราคมอุณหภูมิโดยเฉลี่ย 27.5-28.78 องศาลักษณะป่ามีทั้งลักษณะของ ป่าดิบชื้น ป่าดิบแล้ง ป่าดิบเขา  ป่าเบญจพรรณ  ชนิดของพรรณไม้ที่พบอยู่ทั่วไป  ได้แก่ พญาไม้ มะขามป้อมดง สนสามพันปี กำลังเสือโคร่งยางกล่อง ยางขน ยางเสี้ยน กระบาก ยางปาย เคี่ยมคะนอง  เป็นต้น พันธุ์ไม้ที่สำคัญ  ตัวอย่างเช่น  เต็ง รัง เหียง พลวง มะขามป้อม รกฟ้า เป็นต้นมีสัตว์ป่าหายากรวมทั้งนกไม่ต่ำกว่า 300 ชนิด อาศัยอยู่  ตัวอย่างสัตว์ป่าที่พบได้แก่ช้าง กระทิง วัวแดง เสือโคร่ง เก้ง กวางป่า กระจง ชะนีมงกุฎ นากเล็กเล็บสั้น เม่นแผงคอใหญ่ นกเงิอก นกยูง ปลาชนิดต่างๆ ฯลฯแหล่งท่องเที่ยวในอุทยานแห่งชาติปางสีดา  เช่น จุดชมวิว กม.25 ทุ่งหญ้าบุตาปอดน้ำตกแควมะค่าน้ำตกแดงมะค่าน้ำตกสวนมั่นสวนทองน้ำตกถ้ำค้างคาวน้ำตกทับเทวาน้ำตกท่ากะบากน้ำตกธารพลับพลึงน้ำตกปางสีดาน้ำตกผาตะเคียนน้ำตกหน้าผาใหญ่ภูเขาเจดีย์
โฮโม อีเร็กตัส  เป็นสปีชีส์ของมนุษย์ที่สูญพันธุ์ไปแล้ว  ที่มีชีวิตอยู่เกือบทั้งสมัยไพลสโตซีน  โดยมีหลักฐานซากดึกดำบรรพ์ที่เก่าแก่ที่สุดประมาณ 	1.9 ล้านปีก่อน และหลักฐานที่ใหม่ที่สุดที่ 27,000 ปีก่อนเป็นสกุลที่เกิดในแอฟริกาและได้ย้ายถิ่นฐานกระจายไปจนถึงจอร์เจีย อินเดีย ลังกา จีน และเกาะชวานักวิชาการยังไม่มีมติร่วมกันเกี่ยวกับการจำแนกชั้นทางวิทยาศาสตร์ เกี่ยวกับสกุลบรรพบุรุษ และเกี่ยวกับสกุลลูกหลานของ H. erectus แต่มีการจำแนกชั้นเป็นสองอย่างในปัจจุบันคือเป็นอีกชื่อหนึ่งของมนุษย์สกุล H. ergaster และดังนั้น ก็จะเป็นบรรพบุรุษโดยตรงของมนุษย์สกุลหลัง ๆ รวมทั้ง H. heidelbergensis, H. neanderthalensis, และ Homo sapiensหรือว่าเป็นชื่อของสปีชีส์ที่มีในทวีปเอเชีย และเป็นสปีชีส์ต่างหากจาก H. ergaster ซึ่งอยู่ในแอฟริกา นักบรรพมานุษยวิทยาบางท่านพิจารณา H. ergaster ว่าเป็นบรรพบุรุษของ H. erectus ที่อยู่ในแอฟริกาและดังนั้นจึงมีการใช้ศัพท์ว่า "Homo erectus sensu stricto" สำหรับ H. erectus ซึ่งเป็นสกุลลูกหลานที่อยู่ในเอเชียและคำว่า "Homo erectus sensu lato" สำหรับสปีชีส์ที่รวมทั้งกลุ่มบรรพบุรุษในแอฟริกา  และกลุ่มลูกหลาน  ในเอเชียในปี ค.ศ. 2013 มีการตีพิมพ์งานวิจัยเกี่ยวกับกะโหลกศีรษะที่ค้นพบในโบราณสถาน Dmanisi ประเทศจอร์เจีย เขตคอเคซัส เนื่องจากพบว่า  มีความแตกต่างกันโดยสัณฐานในระดับสูงของกะโหลกศีรษะต่าง ๆ ที่พบ  นักวิจัยจึงได้เสนอว่า  สปีชีส์ต่าง ๆ ของบรรพบุรุษมนุษย์รวมทั้ง  H. ergaster,  H. heidelbergensis และแม้กระทั่ง H. habilis ความจริงแล้วเป็นสปีชีส์เดียวกันคือ H. erectus สมมติฐานแรกเสนอว่า H. erectus ย้ายถิ่นฐานออกจากแอฟริกาในต้นสมัยไพลสโตซีน  ซึ่งอาจจะสืบเนื่องกับทฤษฎีปัมพ์สะฮารา  ที่แสดงว่าทะเลทรายสะฮาราบางครั้งมีแหล่งน้ำเพียงพอที่จะข้ามได้  ประมาณ 2 ล้านปีก่อน แล้วได้กระจัดกระจายไปทั่วโลกเก่าคือได้มีการพบซากดึกดำบรรพ์ต่าง ๆ มีอายุประมาณ 1.8 ถึง 1 ล้านปีก่อน ในแอฟริกา ประเทศจอร์เจีย  ประเทศอินโดนีเซีย ประเทศเวียดนาม ประเทศจีน  และประเทศอินเดีย่ส่วนสมมติฐานที่สองเสนอว่า  H. erectus เกิดวิวัฒนาการขึ้นในทวีปยูเรเชียแล้วจึงอพยพเข้าไปในแอฟริกาคือ  ได้อยู่ในเขตคอเคซัสที่ Dmanisi ในเขตประเทศจอร์เจียปัจจุบันระหว่าง 1.85 ถึง 1.77 ล้านปีก่อน ซึ่งเป็นไปในช่วงเวลาเดียวกันหรือก่อนกว่ากันเล็กน้อยกับหลักฐานเก่าที่สุดที่พบในแอฟริกาหลักฐานที่พบรวมทั้ง  เครื่องมือหิน 73 ชิ้นใช้ในการตัดและการสับ  และชิ้นกระดูก 34 ชิ้นจากสัตว์ที่ยังไม่ได้ระบุในปี ค.ศ. 1886 แพทย์กายวิภาคชาวดัตช์ ยูจีน ดูบัวส์  ผู้มีความสนใจอย่างยิ่งในทฤษฎีวิวัฒนาการของดาร์วินโดยเกี่ยวข้องกับมนุษย์  ได้เดินทางไปยังทวีปเอเชีย  เพื่อจะค้นหาสัตว์บรรพบุรุษของมนุษย์ในปี ค.ศ. 1891 ทีมของเขาได้พบซากดึกดำบรรพ์มนุษย์บนเกาะชวา ซึ่งในเวลานั้นเป็นอาณานิคมของชาวดัตช์ ซึ่งเขาได้ตั้งชื่อสปีชีส์ว่า  Pithecanthropus erectus เป็นการค้นพบยอดกะโหลกศีรษะ  และกระดูกต้นขา  ซึ่งมีสัณฐานคล้ายกับของ  H. sapiens  โดยพบที่ฝั่งแม่น้ำโซโลที่โบราณสถาน Trinil ในเกาะชวาตะวันออก  แม้ว่าปัจจุบันนี้จะจัดซากดึกดำบรรพ์นี้ในสกุล H. erectusซากที่ค้นพบนี้ปัจจุบันรู้จักกันว่า "มนุษย์ชวา"แต่ว่า  การค้นพบซากดึกดำบรรพ์ของมนุษย์สกุลนี้ที่โดดเด่นที่สุดในยุคต้น ๆ เกิดขึ้นที่โบราณสถานโจวโข่วเตี้ยนในประเทศจีนซึ่งเริ่มในปี ค.ศ. 1921 โดยที่นักกายวิภาคชาวแคนาดาเดวิดสัน แบล็ก ได้พรรณนาถึงฟันกรามล่างอันหนึ่ง ซึ่งจัดให้อยู่ในสปีชีส์ Sinanthropus pekinensis  ในเวลานั้นและต่อมา นักกายวิภาคชาวเยอรมัน Franz Weidenreich ก็ได้ทำคำพรรณนาอย่างละเอียดละออไว้ในบทความเฉพาะเรื่องในวารสาร Palaeontologica Sinica แต่โชคไม่ดีว่า  ซากดึกดำบรรพ์ดั้งเดิมที่พบในจีนทั้งหมดนี้ตอนหลังอันตรธานไปในช่วงสงครามโลกครั้งที่สองแม้ว่า  จะมีรูปหล่อดั้งเดิมที่ Weidenreich ได้ทำไว้  โดยปัจจุบันเก็บอยู่ที่พิพิธภัณฑ์ประวัติศาสตร์ธรรมชาติอเมริกันในนครนิวยอร์ก  และที่สถาบันบรรพชีวินวิทยาสัตว์มีกระดูกสันหลังและบรรพมานุษยวิทยา  ในนครปักกิ่ง ซึ่งพิจารณาว่าเป็นหลักฐานที่เชื่อถือได้ตลอดเกือบทั้งคริสต์ศตวรรษที่ 20 นักมานุษยวิทยาได้ทำการอภิปรายเรื่องบทบาทของ H. erectus ในวิวัฒนาการของมนุษย์แต่ว่า  เพราะค้นพบซากดึกดำบรรพ์ที่เกาะชวาและโจวโข่วเตี้ยนได้ก่อนจึงเชื่อกันว่า   มนุษย์ปัจจุบันเกิดวิวัฒนาการขึ้นก่อนในเอเชียแต่ว่า  นักธรรมชาตินิยมหลายคนรวมทั้งดาร์วิน  ได้พยากรณ์ว่า  บรรพบุรุษเก่าแก่ที่สุดของมนุษย์จะอยู่ในแอฟริกาคือ  ดาร์วินได้ชี้ว่า  ลิงชิมแปนซีและกอริลลา  ซึ่งเป็นสัตว์ใกล้ชิดกับมนุษย์มากที่สุด  อยู่ในแอฟริกาเพียงเท่านั้นต่อจากนั้น  ในช่วงคริสต์ทศวรรษ 1950-1970 ก็มีการค้นพบซากดึกดำบรรพ์มากมายในแอฟริกาตะวันออก ซึ่งแสดงหลักฐานว่า  สายพันธุ์มนุษย์ที่เก่าแก่ที่สุดมีกำเนิดจากแอฟริกาเดี๋ยวนี้  นักวิชาการเชื่อว่า  H. erectus เป็นสกุลลูกหลานของสายพันธุ์มนุษย์สกุลอื่น ๆ เช่น Ardipithecus หรือ Australopithecus หรือมนุษย์สกุล Homo อื่น ๆ เช่น H. habilis หรือ H. ergasterแต่ว่า ทั้ง H. habilis และ H. erectus ต่างก็มีชีวิตในช่วงเวลาเดียวกันเป็นเวลาหลายพันปี  ดังนั้น  จึงอาจจะเป็นสายพันธุ์ที่แยกจากกันแต่สืบมาจากบรรพบุรุษเดียวกันนักมานุษยวิทยาจอห์น โรบินสัน และรอเบิร์ต บรูม  ได้บัญญัติชื่อสปีชีส์ชื่อว่า Telanthropus capensis ในคริสต์ทศวรรษ 1950 ที่เดี๋ยวนี้เชื่อว่า  อยู่ในสปีชีส์  H. erectus คือ  ในเดือนกันยายน ค.ศ. 1949 โรบินสันได้ค้นพบชิ้นส่วนขากรรไกรหมายเลข SK 45 ที่เขตมรดกแห่งชาติ Swartkrans ในประเทศแอฟริกาใต้ซึ่งต่อมาในปี ค.ศ. 1957 ซิโมเน็ตตาก็ได้เสนอให้จัดอยู่ในสปีชีส์ H. erectus และโรบินสันก็ตกลงเห็นด้วยในปี ค.ศ. 1961ในปี ค.ศ. 1961 นักมานุษยวิทยาชาวฝรั่งเศส Yves Coppens พบกะโหลกศีรษะซึ่งเขาบัญญัติชื่อสปีชีส์ว่า Tchadanthropus uxoris ในประเทศชาด แอฟริกา  ซึ่งในเวลานั้นเป็นซากดึกดำบรรพ์มนุษย์ที่เก่าแก่ที่สุดที่พบในแอฟริกาเหนือ โดยที่กะโหลกที่พบนั้น "ถูกลมทรายกัดกร่อนจนกระทั่งมีรูปสัณฐานเหมือนกับ australopith ซึ่งเป็นสายพันธุ์มนุษย์ที่เก่าแก่สายหนึ่ง" แม้ว่าในตอนแรก ๆ จะมีการพิจารณาว่าเป็นตัวอย่างของ H. habilis แต่ปัจจุบันนี้  เชื่อว่าเป็นตัวอย่างของ H. erectusHomo erectus georgicus  บางครั้งใช้เป็นชื่อสปีชีส์ย่อยหมายถึงกะโหลกศีรษะและขากรรไกรที่พบในโบราณสถาน Dmanisi ประเทศจอร์เจียแม้ว่าในตอนแรกจะเสนอว่าเป็นสปีชีส์ต่างหาก  เดี๋ยวนี้ก็จัดอยู่ในสปีชีส์ H. erectus มีการพบส่วนกะโหลกศีรษะในปี ค.ศ. 2001 และส่วนกะโหลกศีรษะอีก 5 กะโหลกระหว่างปี 1991-2005 โดยพบกะโหลกที่สมบูรณ์ในปี ค.ศ. 2005 ที่มีหมายเลข D4500ซากดึกดำบรรพ์เหล่านี้ล้วนมีอายุประมาณ 1.8 ล้านปีก่อนโดยพบเป็นครั้งแรกในปี ค.ศ. 1991 โดยนักมานุษย์วิทยาชาวจอร์เจีย David Lordkipanidze พร้อมกับลูกทีมนานาชาติที่ขุดชิ้นส่วนขึ้นมาได้ทั้งหมดมีสมมติฐานมากมายเกี่ยวกับการย้ายไปอยู่ในเขตจอร์เจียของ H. erectus georgicus และมีการพบทั้งสิ่งประดิษฐ์และกระดูกสัตว์ใกล้ ๆ กับกระดูกมนุษย์ในตอนแรก ๆ นักวิทยาศาสตร์เชื่อว่า  เป็นขากรรไกรล่างและกะโหลกศีรษะของมนุษย์สกุล H. ergasterแต่ว่า  เพราะมีขนาดที่แตกต่างกัน  ต่อมาจึงตั้งขึ้นเป็นสปีชีส์ใหม่ว่า H. georgicusพร้อมกับการตั้งสันนิษฐานว่า  เป็นสกุลลูกหลานของสกุล H. habilis และสกุลบรรพบุรุษของ H. erectus แถบเอเชียแต่ว่า  การจัดสปีชีส์เช่นนี้ต่อมาก็เลิกล้มไป  และปัจจุบัน  พิจารณาว่า  เป็นกลุ่มย่อยของสกุล H. erectus ซึ่งบางครั้งเรียกว่า Homo erectus georgicusกะโหลกศีรษะ D2700 ที่มีขนาดสมองประมาณ 600 ซม3 มีอายุประมาณ 1.77 ล้านปีก่อน และอยู่ในสภาพที่ดีได้ให้ความเข้าใจที่ดีเมื่อเทียบกับสัณฐานของกะโหลกศีรษะมนุษย์ปัจจุบันในช่วงที่ค้นพบ  กะโหลกนี้เล็กที่สุดและมีสัณฐานดั้งเดิมที่สุดในบรรดากะโหลกมนุษย์สมัยไพลสโตซีนแต่ในปัจจุบัน  กะโหลกที่พบในโบราณสถานเดียวกัน คือ Dmanisi skull 5 ซึ่งมีผลงานวิจัยตีพิมพ์ในปี ค.ศ. 2013 ได้รับเกียรติยศนี้ต่อจากนั้น  กะโหลกศีรษะอีก 4 กะโหลกก็มีการค้นพบ  แสดงถึงสปีชีส์ที่มีกะโหลกและกายส่วนบนที่มีลักษณะเก่าแก่ดั้งเดิม  แต่มีกระดูกสันหลังและส่วนขาที่มีการพัฒนาเพิ่มขึ้น  ทำให้สามารถเดินทางไปได้ไกล ๆ ยิ่งขึ้นแต่ว่า  กะโหลกเหล่านี้เชื่อว่า  ไม่ใช่เป็นสปีชีส์ต่างหาก  แต่เป็นสปีชีส์ต้น ๆ หลังจากการวิวัฒนาการมาจาก H. habilis ไปสู่ H. erectusและมีอายุประมาณ 1.8 ล้านปีก่อน ซากต่าง ๆ ที่ค้นพบรวมทั้งขากรรไกรล่างที่ใหญ่ที่สุดของสกุล Homo สมัยไพลสโตซีน  ขากรรไกรล่างที่เล็กที่สุด  โครงกระดูกเกือบสมบูรณ์ของเด็ก  และตัวอย่างบุคคลที่ฟันหลุดออกไปแล้วทั้งหมด ส่วนกะโหลกที่ได้รับการพรรณนาในผลงานวิจัย ปี ค.ศ. 2013 คือ Dmanisi skull 5 หมายเลข D4500 เป็นกะโหลกศีรษะแบบสมบูรณ์กะโหลกเดียวที่เคยพบในบรรดามนุษย์ในสมัยไพลสโตซีนต้น ๆเป็นกะโหลกที่มีกระดูกหุ้มสมองที่เล็กที่สุดที่พบ ณ โบราณสถานแห่งนี้  มีขนาดเล็กว่า 546 ซม3 เพียงเล็กน้อยความแตกต่างที่พบในกะโหลกศีรษะเหล่านี้  กระตุ้นให้ผู้ทำงานวิจัยตรวจสอบความแตกต่างที่พบในระหว่างมนุษย์ปัจจุบันและในระหว่างลิงชิมแปนซีนักวิจัยจึงพบว่า  แม้ว่า  กะโหลกเหล่านี้จะปรากฏโดยต่าง ๆ กันแต่ว่าความแตกต่างเหล่านั้น  ไม่ได้มีระดับเกินกว่าที่พบในบรรดามนุษย์ปัจจัยหรือบรรดาลิงชิมแปนซีและดังนั้น  จึงบอกเป็นนัยว่า  กะโหลกศีรษะก่อน ๆ ที่พิจารณาว่า  เป็นของสปีชีส์ต่าง ๆ กันเพราะมีความต่าง ๆ กันเช่นของ H. rudolfensis, H. gautengensis, H. ergaster และอาจจะรวม H. habilis ด้วยอาจตีความหมายอีกอย่างหนึ่งได้ว่า  เป็นเชื้อสายเดียวกันกับ H. erectusนักบรรพมานุษยวิทยายังไม่มีมติร่วมกันในการจัด H. erectus และ H. ergaster เป็นสปีชีส์ต่างกันนักวิชาการบางท่านเสนอให้เลิกใช้สปีชีส์ H. erectus และเรียกซากดึกดำบรรพ์เช่นเดียวกันนี้ว่าเป็น archaic Homo sapiens  ส่วนบางท่านเรียก H. ergaster ว่าเป็นบรรพบุรุษแอฟริกาของ H. erectus และเสนอว่า ได้อพยพออกจากทวีปแล้วเกิดเป็นสปีชีส์ใหม่ต่างหาก บางท่านไม่ใช้คำบัญญัติว่า H. ergaster เลย  คือเรียกซากดึกดำบรรพ์เช่น Turkana Boy และมนุษย์ปักกิ่งว่าเป็น H. erectus เหมือนกัน แม้ว่า  "H. ergaster"  จะมีการยอมรับบ้างแล้วว่าควรจะเป็นหน่วยอนุกรมวิธาน  ต่างหากแต่ว่า  คำสองคำนี้  ก็เป็นการใช้เรียกสปีชีส์เดียวกันที่อยู่ในแอฟริกาและในเอเชียแม้ว่า นักวิชาการบางท่านจะยืนยันว่า  วิธีการจัดสปีชีส์ของ Ernst Mayr    ไม่สามารถใช้เพื่อพิสูจน์สมมติฐานต่าง ๆ เหล่านี้แต่ว่า  เราก็ยังสามารถตรวจสอบระดับความแตกต่างทางสัณฐานของกะโหลกศีรษะต่าง ๆ ที่จัดว่าเป็น H. erectus หรือ H. ergasterแล้วเปรียบเทียบกับระดับความแตกต่างที่พบในกลุ่มไพรเมตต่าง ๆ  ที่ยังมีชีวิตอยู่  ที่อยู่กระจัดกระจายไปในภูมิภาคที่คล้าย ๆ กัน  หรือมีความสัมพันธ์ทางวิวัฒนาการกันอย่างใกล้ชิดดังนั้น  ถ้าความแตกต่างระหว่าง H. erectus และ H. ergaster อยู่ในระดับที่สูงกว่าที่พบในสัตว์สปีชีส์เดียวกัน  เช่น ลิงแม็กแคก  H. erectus และ H. ergaster ก็อาจสามารถพิจารณาได้ว่าเป็นสปีชีส์ต่างหากกันแต่ว่า  สัตว์แบบจำลองที่ใช้ในการเปรียบเทียบนี้สำคัญมาก  และการเลือกสปีชีส์มาเป็นแบบนั้นอาจจะยากตัวอย่างหนึ่งที่เห็นได้ก็คือ  ซากดึกดำบรรพ์ที่พบในโบราณสถาน Dmanisi ตอนแรกยกว่า  เป็นของอีกสปีชีส์หนึ่งที่เป็นญาติกัน  คือ H. georgicusแต่ตัวอย่างที่พบต่อ ๆ มากลับแสดงว่า  ระดับความแตกต่างที่มี  อยู่ในขอบเขตของ H. erectus  และดังนั้น  เดี๋ยวนี้จึงจัดว่าอยู่ในสปีชีส์ย่อย H. erectus georgicusH. erectus มีขนาดกะโหลกศีรษะที่ใหญ่กว่า H. habilis ตัวอย่างที่เก่าแก่ที่สุดมีกะโหลกศีรษะขนาด 850 ซม3 และตัวอย่างใหม่ที่สุดที่พบในเกาะชวามีขนาด 1,100 ซม3 ซึ่งคาบกับขนาดสมองของมนุษย์ปัจจุบันกระดูกหน้าผากของ H. erectus ลาดเอียงน้อยกว่า  และส่วนโค้งของฟันเล็กกว่า  ที่พบใน australopithecine ใบหน้านั้นยื่นออกไปน้อยกว่าที่พบใน australopithecine และ H. habilisโดยมีสันคิ้วที่ใหญ่  และกระดูกโหนกแก้ม  ที่เล็กกว่ามนุษย์ยุคต้น ๆ เหล่านี้สูงประมาณ 1.79 เมตร   และผอมมาก  รวมทั้งมีแขนขายาวความแตกต่างระหว่างเพศ  ชายและหญิง  อยู่ในระดับที่สูงกว่ามนุษย์ปัจจุบันโดยชายมีขนาดใหญ่กว่าประมาณ 25%แต่ก็ยังอยู่ในระดับที่ต่ำกว่าสกุลสายพันธุ์มนุษย์ Australopithecusการค้นพบโครงกระดูกหมายเลข KNM-WT 15000 ที่เรียกว่า Turkana boy  พบที่ทะเลสาบ Lake Turkana ประเทศเคนยา โดยริชาร์ด ลีกคีและคณะในปี ค.ศ. 1984เป็นโครงกระดูกมนุษย์ที่สมบูรณ์ที่สุดโครงหนึ่งที่เคยค้นพบ  และเป็นประโยชน์มากในการตีความหมายกระบวนการวิวัฒนาการทางสรีรภาพของมนุษย์ส่วนที่เหลือของบทความนี้  จะใช้ศัพท์ว่า  Homo erectus  หมายถึงซากดึกดำบรรพ์  ทั้งที่จัดว่าเป็น H. ergaster และ H. erectus แถบเอเชียH. ergaster ใช้เครื่องมือหินที่หลากหลายและสลับซับซ้อนมากกว่าสัตว์บรรพบุรุษแต่โดยเปรียบเทียบกัน H. erectus กลับใช้เครื่องมือที่สลับซับซ้อนน้อยกว่าคือ H. ergaster เริ่มใช้เครื่องมือที่เป็นเทคโนโลยีแบบ Oldowan และหลังจากนั้นจึงพัฒนาไปใช้เทคโนโลยีแบบ Acheulean เริ่มตั้งแต่ 1.8 ล้านปีก่อนแต่ว่า  H. erectus ได้แยกสายพันธุ์ออกไป 200,000 ปีก่อนที่จะเกิดการประดิษฐ์เทคโนโลยี Acheuleanดังนั้น  ลูกหลานของ H. ergaster ที่อพยพออกไปทางเอเชียจึงไม่มีการใช้เทคโนโลยีนี้นอกจากนั้นแล้ว  ยังมีการเสนอว่า  H. erectus  อาจเป็นมนุษย์พวกแรกที่ใช้แพในการข้ามน้ำข้ามทะเลโบราณสถานต่าง ๆ ในแอฟริกาตะวันออก  เช่นที่โบราณสถาน Chesowanja ใกล้ทะเลสาบ Lake Baringo, โบราณสถาน Koobi Fora และ Olorgesailie ในประเทศเคนยามีหลักฐานที่อาจจะแสดงการใช้ไฟของมนุษย์ในยุคต้น ๆ คือ  ที่ Chesowanja นักมานุษยวิทยาได้พบเศษเครื่องปั้นดินเผาทำด้วยดินเหนียวแดงมีอายุประมาณ 1.42 ล้านปีก่อน เมื่อนักวิจัยลองเผาเศษดินเหนียวเหล่านั้นใหม่ก็พบว่า  จะต้องเผาจนกระทั่งถึง 400 องศาเซลเซียส เพื่อที่จะให้แข็งตัวส่วนที่โบราณสถาน Koobi Fora ณ จุด FxJjzoE และ FxJj50 มีหลักฐานการควบคุมไฟโดย H. erectus เมื่อ 1.5 ล้านปีก่อนคือมีตะกอนดิน  มีสีแดง  ซึ่งจะมีสีนี้ได้ก็ต่อเหมือเผาที่อุณหภูมิ 200-400 องศาเซลเซียส ส่วนที่โบราณสถาน Olorgesailie มีแอ่งหลุมที่ปรากฏเหมือนกับพื้นเตาแต่ถึงแม้ว่าจะมีถ่านที่เห็นได้ด้วยกล้องจุลทรรศน์  แต่ก็อาจะเป็นผลของไฟธรรมชาติ ส่วนในเขต Gadeb ประเทศเอธิโอเปีย มีการพบหินตะกอนภูเขาไฟหลอม  ที่ปรากฏว่ามีการเผาที่จุด Locality 8E แต่ว่าการเผาที่เกิดขึ้นภายหลังของหิน  อาจเกิดขึ้นเพราะกิจกรรมของภูเขาไฟที่เกิดในพื้นที่ หลักฐานเกี่ยวกับการใช้ไฟเหล่านี้  พบในท่ามกลางสิ่งประดิษฐ์เทคโนโลยี Acheulean ของ H. erectusส่วนในลุ่มแม่น้ำ Middle Awash มีการพบหลุมรูปกรวยในดินเหนียวแดงที่อาจเกิดขึ้นด้วยการเผาที่อุณหภูมิ 200 องศาเซลเซียสหลุมเหล่านี้เชื่อวา  เกิดจากการเผาตอไม้  เพื่อใช้เป็นเชื้อเพลิงเมื่อเดินทางไปที่อื่นนอกที่อยู่อาศัย นอกจากนั้นแล้ว  ยังพบหินเผาในลุ่มแม่น้ำ Middle Awash อีกด้วย  แต่ก็มีการพบหินตะกอนภูเขาไฟหลอมด้วยเหมือนกันส่วนที่สะพานลูกสาวของเจค็อบ  ประเทศอิสราเอล มีการอ้างว่า H. erectus/ergaster ได้ก่อไฟขึ้นเมื่อระหว่าง 790,000-600,000 ปีก่อน นี้เป็นหลักฐานการใช้ไฟที่มีการยอมรับมากที่สุดแม้ว่า  การวิเคราะห์ใหม่ของกระดูกที่มีรอยเผา  และของเถ้าที่มาจากพืช  ในถ้ำ Wonderwerk ประเทศแอฟริกาใต้ อาจแสดงหลักฐานว่ามนุษย์สามารถควบคุมไฟได้ตั้งแต่ 1 ล้านปีก่อน หรือ 1.8 ล้านปีก่อนไม่มีหลักฐานทางโบราณคดีว่า  H. erectus หุงอาหารแต่ว่า  ก็มีการเสนอทฤษฎีนี้ แม้ว่าจะไม่ได้การยอมรับอย่างกว้างขวาง แต่ว่า  งานวิเคราะห์รอยสึกของขวานมือหินที่เห็นได้โดยกล้องจุลทรรศน์แสดงว่า  เนื้อเป็นอาหารสำคัญของมนุษย์สปีชีส์นี้แต่เนื้อสามารถย่อยได้โดยไม่ต้องหุง  และบางครั้งแม้มนุษย์ในสมัยปัจจุบันก็ยังทานเนื้อดิบนอกจากนั้นแล้ว  ถั่ว เบอร์รี และผลไม้ล้วนทานได้โดยไม่ต้องหุงดังนั้น  จึงไม่สามารถจะสันนิษฐานได้ว่ามีการหุงอาหาร  คือจนกระทั่งถึงปัจจุบัน  ก็ยังไม่มีหลักฐานที่ชัดเจนจากโบราณสถานต่าง ๆH. erectus น่าจะเป็นสายพันธุ์มนุษย์พวกแรกที่อยู่ในสังคมแบบล่าสัตว์-เก็บพืชผัก และนักมานุษยวิทยาต่าง ๆ รวมทั้งริชาร์ด ลีกคี  ก็เชื่อว่า  เป็นสังคมที่คล้ายกับของมนุษย์ปัจจุบันมากกว่าของสกุล Australopithecus ที่มาก่อนหน้านั้นนอกจากนั้นแล้ว  การขยายขนาดของสมองมักจะมีไปพร้อมกับการใช้เครื่องมือหินที่ซับซ้อนมากยิ่งขึ้นที่บางครั้งพบพร้อมกับซากดึกดำบรรพ์การค้นพบ Turkana boy  ในปี ค.ศ. 1984 ให้หลักฐานว่า  แม้ว่าจะมีกายวิภาคคล้ายกับ H. sapiens แต่ H. ergaster/erectus อาจจะไม่สามารถออกเสียงเหมือนกับมนุษย์ปัจจุบันที่สำคัญในการพูดH. ergaster น่าจะสื่อสารโดยภาษาแบบดั้งเดิม  ที่ไม่มีโครงสร้างเต็มรูปแบบเหมือนกับภาษามนุษย์ปัจจุบันแต่เป็นภาษาที่พัฒนาก้าวหน้ากว่าการสื่อสารแบบไม่ได้พูดที่ใช้โดยลิงชิมแปนซี แต่ว่า  ข้ออนุมานนี้มีการคัดค้านโดยการค้นพบกระดูกสันหลังของ H. ergaster/erectus ที่เก่าแก่กว่า Turkana Boy ถึง 150,000 ปีในโบราณสถาน Dmanisi ที่บ่งความสามารถทางการพูดที่อยู่ในระดับเดียวกันของมนุษย์ปัจจุบัน และทั้งขนาดสมองและการมีเขตสมองที่เรียกว่า Broca's area ซึ่งใช้ในการสื่อภาษา  ก็เป็นหลักฐานอีกอย่างที่สนับสนุนการใช้ภาษาที่มีการออกเสียงชัดเจน H. erectus น่าจะเป็นสายพันธุ์มนุษย์พวกแรกที่อยู่ในสังคมแบบ band societies  ที่คล้ายกับสังคมแบบล่าสัตว์-เก็บพืชผักที่เป็นกลุ่มญาติพี่น้องเหมือนกันH. erectus/ergaster เชื่อว่าเป็นมนุษย์พวกแรกที่ล่าสัตว์โดยประสานงานกัน  ใช้เทคโนโลยีหินที่ซับซ้อน  และดูแลคนป่วยและคนไม่แข็งแรงยังไม่มีข้อยุติว่า  H. erectus หรือแม้แต่ H. neanderthalensis ที่เกิดขึ้นภายหลัง ได้มีการผสมพันธุ์กับมนุษย์ที่มีกายวิภาคปัจจุบัน  ในยุโรปและเอเชียหรือไม่ H. erectus เป็นสปีชีส์มนุษย์ที่มีชีวิตสืบเนื่องกันยืนนานที่สุดในสกุล Homo คือสืบต่อกันมากว่า 1 ล้านปี  เทียบกับมนุษย์ปัจจุบันที่เพิ่งเกิดขึ้นเมื่อ 200,000 ปีก่อนแต่ถ้านับเพียงแค่พวกที่อยู่ในเอเชีย  นักวิชาการก็ยังไม่มีมติร่วมกันว่า  สปีชีส์นี้เป็นบรรพบุรุษของ H. sapiens หรือมนุษย์สกุลอื่น ๆ ที่เกิดภายหลังหรือไม่Homo erectusHomo erectus erectusHomo erectus yuanmouensisHomo erectus lantianensisHomo erectus nankinensisHomo erectus pekinensis Homo erectus palaeojavanicusHomo erectus soloensisHomo erectus tautavelensisHomo erectus georgicusสปีชีส์เครือญาติHomo ergasterHomo floresiensisHomo antecessorHomo heidelbergensisHomo sapiensHomo sapiens idaltuHomo sapiens sapiens Homo neanderthalensisHomo rhodesiensisHomo cepranensisการจัดสปีชีส์ที่มีมาก่อนHomo erectus wushanensis การค้นพบมนุษย์สปีชีส์ Homo floresiensis ในปี ค.ศ. 2003 ที่มีการสูญพันธุ์พึ่งเกิดขึ้นไม่นาน  เพิ่มความเป็นไปได้ว่า  อาจมีมนุษย์สกุลลูกหลานของ Homo erectus อื่น ๆ ในเกาะต่าง ๆ ของเอเชียอาคเนย์ ที่ยังไม่มีการค้นพบ และ  Homo erectus soloensis ซึ่งเป็นสปีชีส์ของมนุษย์ที่สมมุติกันมานานแล้วว่า  อยู่บนเกาะชวาจนกระทั่งถึงประมาณ 50,000 ปีก่อน   ก็จะเป็นสปีชีส์ลูกหลานของ H. erectusแต่ว่า มีนักวิทยาศาสตร์บางท่านที่ยังไม่ปักใจเกี่ยวกับข้ออ้างว่า  H. floresiensis เป็นสปีชีส์ลูกหลานของ H. erectusเช่น  มีคำอธิบายหนึ่งที่เสนอว่า  ซากดึกดำบรรพ์ที่ค้นพบเป็นมนุษย์ปัจจุบันที่มีโรค microcephaly  ในขณะที่อีกคำอธิบายหนึ่งกล่าวว่า  เป็นคนพิกมี ซากดึกดำบรรพ์สำคัญ ๆ ของ Homo erectus มีดังต่อไปนี้เกาะชวา ประเทศอินโดนีเซีย: "Trinil 2" , ซากที่พบในโบราณสถาน Sangiran และ Sambungmachanจีน : ซากที่พบในเทศมณฑล Lantian , เทศมณฑล Yun, โบราณสถานโจวโข่วเตี้ยน, เมืองหนานจิง, เทศมณฑล Heประเทศเคนยา - หมายเลข ER 3883, ER 3733หมู่บ้าน Vértesszőlős ประเทศฮังการี ที่เรียกว่า "Samu"ประเทศเวียดนามภาคเหนือ โบราณสถาน Tham Khuyen และ Hoa Binhประเทศจอร์เจีย โบราณสถาน Dmanisi ประเทศเอธิโอเปีย  ที่เรียกว่า Daka skullประเทศเอริเทรีย ที่เรียกว่า Buia cranium จังหวัดเดนิซลี ประเทศตุรกี ที่เรียกว่า Kocabas fossilมนุษย์ชวามนุษย์ปักกิ่งรายการซากดึกดำบรรพ์สายพันธุ์มนุษย์ วิวัฒนาการของมนุษย์
วงศ์เสือและแมว เป็นวงศ์ของสัตว์เลี้ยงลูกด้วยนมประเภท เสือ, สิงโต, ลิงซ์  และแมว โดยทั้งหมดอยู่ในอันดับสัตว์กินเนื้อ   โดยปรากฏครั้งแรกในสมัยโอลิโกซีน  เมื่อประมาณ 30 ล้านปีก่อน ใช้ชื่อวงศ์ว่า Felidaeลักษณะเด่นของสัตว์ในวงศ์นี้ ตามลำดับตัวประกอบไปด้วยมัดกล้ามเนื้อที่ยืดหยุ่นและแข็งแรง หัวกลม ฟันพัฒนามาเพื่อเหมาะแก่การกัดกินเนื้อสัตว์ มีเขี้ยวขนาดใหญ่ยาวและแหลมคม 2 คู่ ใช้กัดสังหารเหยื่อ ส่วนฟันกรามมีลักษณะคมล้ายใบมีดใช้สำหรับกัดฉีกเนื้อ สามารถเขียนเป็นสูตรได้ว่า                                                         3.1.3.1              3.1.2.1                                            {\displaystyle {\tfrac {3.1.3.1}{3.1.2.1}}}   มีเล็บแหลมคมทุกนิ้ว ปกติเล็บจะถูกเก็บไว้ในซองเล็บ เวลาเดินเล็บจึงไม่สัมผัสกับพื้นดิน ครั้นเวลาจะใช้ต่อสู้หรือล่าเหยื่อ เล็บจะกางออกเป็นกรงเล็บได้ โดยอาศัยการหดตัวของกล้ามเนื้อที่นิ้วเท้า ทำให้เล็บมีความแหลมคมใช้เป็นอาวุธได้ดีมาก ส่วนของเท้ามีการพัฒนา เพื่อการเดินด้วยปลายนิ้ว คล้ายกับการเต้นบัลเลต์ นิ้วเท้าและฝ่าเท้าเปลี่ยนรูปร่างเป็นปุ่มนิ้วและปุ่มฝ่าเท้า ซึ่งจะมีแผ่นหนังหนา ๆ หุ้มรองอยู่ ใช้สำหรับรับน้ำหนักตัว ส่วนส้นเท้าและข้อเท้ายกสูงเหนือพื้น เท้าหน้ามี 5 นิ้ว แต่นิ้วโป้งสั้นแบะแยกสูงกว่าอีก 4 นิ้ว คล้ายมือ จึงเหมาะต่อการตะปบคว้าเหยื่อ เท้าหลังมี 4 นิ้ว ขนาดเท่าๆ กัน รอยเท้าของสัตว์ในวงศ์นี้จึงปรากฏให้เห็นแต่รอยปุ่มนิ้ว และปุ่มกลม ๆ ข้างละ 4 นิ้วคล้ายกันเท้าหน้าและเท้าหลัง นอกจากนี้ใต้ฝ่าเท้า และร่องนิ้ว จะมีขนนุ่มปกคลุมทั่ว ทำให้การเคลื่อนที่เป็นไปได้อย่างคล่องแคล่ว รวดเร็วและเงียบ ตามีขนาดใหญ่ ตำแหน่งของตาอยู่ด้านหน้าและใกล้กัน ทำให้การมองภาพ มีประสิทธิภาพสูง และการกะระยะแม่นยำ ใบหูกลมมีกล้ามเนื้อสำหรับขยับใบหู เพื่อปรับทิศทาง รับเสียงได้ และมีประสาทรับฟังเสียงดีมากการดำรงชีวิตของสัตว์วงศ์นี้ส่วนใหญ่จึงอาศัยตากับหู เป็นสำคัญมากกว่าใช้จมูกดมกลิ่นอย่างสัตว์กินเนื้อประเภทอื่น นอกจากนี้ยังมีขนหนวดยาว และขนยาวที่ฝ่าเท้า ซึ่งเป็นเส้นขนที่มีเส้นประสาทควบคุม จึงรับความรู้สึกสัมผัสได้ดี ใช้ในการหาทิศทางในที่มืดได้เป็นอย่างดี การอนุกรมวิธานสามารถแบ่งออกได้เป็น 2 วงศ์ย่อย  โดยแบ่งออกได้เป็น เสือขนาดเล็ก  และเสือขนาดใหญ่  โดยแบ่งตามกล่องเสียงในลำคอ ซึ่งสามารถใช้เปล่งเสียงดังที่เรียกว่า คำราม ได้ และแรกเริ่มสัตว์ในวงศ์นี้ จะใช้สกุล Felis เป็นส่วนใหญ่ ก่อนที่จะแตกแขนงออกไปเป็นสกุลใหม่ตามการศึกษาเพิ่มเติมวงศ์เสือและแมว Felidaeวงศ์ย่อย Felinaeสกุล Felisแมวภูเขาจีน, แมวทะเลทรายจีน แมวบ้าน แมวป่า, เสือบอง, เสือกระต่าย แมวทราย แมวตีนดำ แมวป่ายุโรป, แมวป่าแอฟริกา, แมวป่าอียิปต์ สกุล Otocolobusแมวพัลลัส สกุล Prionailurusแมวดาว แมวอิริโอะโมะเตะ แมวป่าหัวแบน แมวจุดสีสนิม เสือปลา สกุล Acinonyxเสือชีตาห์ สกุล Pumaเสือคูการ์, เสือพูม่า, สิงโตภูเขา จากัวรันดี สกุล Lynxลิงซ์แคนาดา ลิงซ์ยุโรป ลิงซ์สเปน บอบแคต สกุล Leopardusแมวแพนทานัล โคโลโคโล แมวชอฟรัว คอดคอด แมวภูเขาแอนดีส แมวปัมปัส โอเซลอต แมวเสือ, ออนซิลลา มาร์เกย์ สกุล Leptailurusเซอร์วัล สกุล Caracalคาราคัล สกุล Profelisเสือไฟแอฟริกา, แมวทองแอฟริกา สกุล Catopumaแมวแดงบอร์เนียว, แมวเบย์ เสือไฟ, แมวทองเอเชีย สกุล Pardofelisแมวลายหินอ่อน วงศ์ย่อย Pantherinaeสกุล Neofelisเสือลายเมฆ เสือลายเมฆบอร์เนียว สกุล Pantheraสิงโต เสือจากัวร์ เสือดาว เสือโคร่ง สกุล Unciaเสือดาวหิมะ วงศ์ย่อย †Machairodontinae วงศ์ย่อย †Proailurinae
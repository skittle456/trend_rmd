สฟิงซ์ ฟาโรห์ ตัวละครในเซนต์เซย่าภาคเจ้านรกฮาเดส เป็น 1 ใน 108 สเป็คเตอร์ สฟิงซ์ ฟาโรห์ ปรากฏตัวครั้งแรกด้วยการเป็นสเป็คเตอร์เฝ้านรกขุมที่ 2 ที่มีเซอร์เบอรัส สุนัข 3 หัวทำหน้าที่กัดกินเหล่าคนตายอยู่  เมื่อเซย่ากับชุนมาถึง ทั้งคู่พยายามเลี่ยงไม่ให้เซอร์เบอรัสเห็นแต่ก็ไม่พ้น เซย่าถูกเซอร์เบอรัสคาบไปกิน แต่กินไม่ลง เพราะเซย่ายังไม่ตาย ชุนจึงจัดการเซอร์เบอรัสด้วยโซ่  ฟาโรห์จัดการทั้งคู่ด้วยท่าไม้ตาย บาลานซ์ ออฟ เคิร์ส ทำให้เซย่าเห็นภาพลวงตาว่าหัวใจตัวเองถูกล้วงออกมา  แต่แล้วไลร่า โอฟี่ ก็ปรากฏตัวขึ้น โดยบอกว่า ทั้ง 2 เป็นคนของตน ตนจะจัดการเอง โอฟี่จึงทำให้ทั้งคู่สลบและพาไปยังทุ่งดอกไม้ที่ตนเองและยูริทิส หญิงคนรักที่ถูกสาบให้เป็นหินครึ่งตัวอยู่เมื่อทั้งเซย่าและชุนฟื้นขึ้น เห็นสภาพของยูริทีสก็ตกตะลึง โอฟี่กลับมา เมื่อทั้งคู่ทราบแล้วว่าโอฟี่เป็นใคร จึงพยายามได้บอกให้โอฟี่เข้าต่อสู้เพื่อช่วยอาธีน่าด้วย แต่โอฟี่ปฏิเสธ แต่เมื่อเซย่าบอกว่า ขณะนี้อาธีน่าได้บุกเข้ามาในยมโลกเพื่อจัดการฮาเดสด้วยตัวเองแล้ว โอฟี่จึงเปลี่ยนใจ ขณะนั้นฟาโรห์ก็ปรากฏตัวขึ้น  และบอกความจริงว่า แท้จริงแล้วที่ยูริทิสถูกสาบให้เป็นหิน ก็เพราะฝีมือของตนเองที่ใช้กระจกหลอกโอฟี่ให้เข้าใจว่าเป็นแสงอาทิตย์  โอฟี่จึงประกาศว่าจะจัดการฟาโรห์ให้ได้ทั้งคู่ซึ่งมีพิณเป็นอาวุธ จึงได้ดวลกัน ฟาโรห์สามารถทำให้พิณสาย G ของโอฟี่ขาดได้  แต่โอฟี่ใช้ฟันกัดแล้วขึงสาย G ขึ้นมาใหม่ ในที่สุดก็สามารถจัดการกับฟาโรห์ได้ด้วยท่าไม้ตาย สตริงเกอร์ น็อคเทิร์นฟาโรห์สวมชุดเซอร์พลีสสฟิงซ์ ซึ่งเป็นสัตว์ประหลาดในทะเลทราย ที่มีหัวเป็นมนุษย์แต่ร่างกายเป็นสิงโต ที่คอยตั้งคำถามแก่ผู้ที่เดินทางผ่านไปมา
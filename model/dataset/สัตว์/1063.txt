เซลล์ขน  เป็นเซลล์รับความรู้สึก  ของทั้งระบบการได้ยินและระบบการทรงตัว  ในหูชั้นในของสัตว์มีกระดูกสันหลังโดยตรวจจับการเคลื่อนไหวของน้ำในระบบผ่านกระบวนการถ่ายโอนแรงกล ในสัตว์เลี้ยงลูกด้วยนม เซลล์ขนรับเสียงอยู่ในอวัยวะของคอร์ติ ซึ่งอยู่บนเยื่อกั้นหูชั้นใน  ในอวัยวะรูปหอยโข่ง  ชื่อของเซลล์มาจากมัดขนที่เรียกว่า stereocilia ที่ยื่นออกมาจากเยื่อหุ้มเซลล์ด้านบน  เข้าไปในน้ำของท่อคอเคลีย เซลล์ขนในคอเคลียของสัตว์เลี้ยงลูกด้วยนมสามารถแบ่งโดยกายวิภาคและหน้าที่เป็นสองอย่าง คือ เซลล์ขนด้านนอก  และเซลล์ขนด้านใน ความเสียหายต่อเซลล์ขนทำให้ได้ยินน้อยลง และเพราะว่า เซลล์ขนไม่สามารถเกิดใหม่ ดังนั้น ความเสียหายก็จะคงยืนแต่ว่า ก็ยังมีสิ่งมีชีวิตอื่น ๆ เช่น ปลาม้าลายและสัตว์ปีกที่เซลล์ขนสามารถเกิดใหม่ได้คอเคลียของมนุษย์มี IHC ประมาณ 3,500 ตัว และ OHC 12,000 ตัวOHC มีหน้าที่ขยายเสียงเบา ๆ ที่เข้ามาในคอเคลีย ซึ่งอาจเกิดจากการเคลื่อนไหวของมัดขน หรือว่า จากการเคลื่อนไหวของตัวเซลล์เองที่ได้พลังงานจากไฟฟ้า ส่วน IHC จะเปลี่ยนแรงสั่นของเสียงในน้ำไปเป็นสัญญาณไฟฟ้าที่ส่งผ่านโสตประสาท  ไปยังก้านสมอง และต่อไปยังคอร์เทกซ์การได้ยิน  เพื่อแปลและประมวลผลต่อ ๆ ไปการขยับ stereocilia ของเซลล์ขนจะเปิดช่องไอออนเปิดปิดด้วยแรงกล ทำให้ไอออนมีประจุบวก  ไหลเข้ามาในเซลล์ไม่เหมือนกับเซลล์ที่ทำงานด้วยไฟฟ้าอื่น ๆ เซลล์ขนเองจะไม่ยิงศักยะงานแต่การไหลของไอออนบวกจากน้ำ endolymph ในช่อง scala media เข้ามาจะทำให้เซลล์ลดขั้ว แล้วเกิดศักย์ตัวรับความรู้สึก ซึ่งก็จะเปิดช่องแคลเซียมที่เปิดปิดโดยศักย์ไฟฟ้า ไอออนแคลเซียมที่ไหลเข้ามาก็จะทำให้เซลล์ปล่อยสารสื่อประสาทที่ด้านฐาน  ของเซลล์ซึ่งจะแพร่ข้ามช่องแคบ ๆ ระหว่างเซลล์กับปลายประสาท เข้ายึดกับหน่วยรับสารสื่อประสาทแล้วจุดชนวนให้เกิดศักยะงานในเส้นประสาทโดยวิธีการนี้ แรงสั่นที่เป็นสัญญาณเสียงจึงกลายเป็นสัญญาณประสาทที่เป็นไฟฟ้าได้การกลับขั้วหลังจากการลดขั้วของเซลล์ขนมีลักษณะพิเศษคือ น้ำ perilymph ใน scala tympani มีไอออนบวกในระดับต่ำมากความแตกต่างทางเคมีไฟฟ้าจึงทำให้ไอออนบวกไหลออกจากช่องต่าง ๆ ของเซลล์ไปยัง perilymphไอออน Ca2+ ยังรั่วเข้ามาในเซลล์ขนเป็นครั้งเป็นคราวด้วยซึ่งทำให้ปล่อยสารสื่อประสาทแบบเรื่อย ๆ  ที่จุดประสานประสาท เชื่อว่าการปล่อยสารสื่อประสาทเรื่อย ๆ เช่นนี้ทำให้เซลล์ขนสามารถตอบสนองต่อสิ่งเร้าเชิงกลอย่างรวดเร็วแต่ความเร็วก็อาจมาจากสมรรถภาพในการเพิ่มสารสื่อประสาทที่ปล่อยตอบสนองต่อการเปลี่ยนแปลงเพียงแค่ 100 μV ของศักย์เยื่อหุ้มเซลล์  ได้เหมือนกันในเซลล์ขนด้านนอก  ของสัตว์เลี้ยงลูกด้วยนม การเกิดศักย์ตัวรับความรู้สึก  จะจุดชนวนให้ตัวเซลล์สั่นอย่างแอคทีฟการตอบสนองเชิงกลต่อสัญญาณไฟฟ้าเช่นนี้ซึ่งเรียกว่า somatic electromotility จะทำให้ตัวเซลล์ยืดและหด โดยจะเกิดกับเซลล์ที่ไวความถี่เสียงที่เข้ามาในหู  เป็นการเพิ่มขยายเสียงแบบป้อนกลับเชิงบวกแต่ OHC พบแต่ในสัตว์เลี้ยงลูกด้วยนมเท่านั้น แม้ว่า สัตว์เลี้ยงลูกด้วยนมจะไวเสียงเท่า ๆ กับสัตว์มีกระดูกสันหลังอื่น ๆแต่ถ้า OHC ไม่ทำงาน ระดับความไวเสียงจะลดลงประมาณ 50 dBOHC สามารถยืดความถี่เสียงที่ได้ยินไปถึง 200 kHz ในสัตว์เลี้ยงลูกด้วยนมในน้ำบางชนิดและสามารถช่วยการได้ยินเสียงที่ความถี่โดยเฉพาะ ๆ  ซึ่งให้ประโยชน์ต่อมนุษย์ เพราะทำให้สามารถแยกแยะเสียงพูดและเสียงดนตรีที่ซับซ้อนระบบเช่นนี้ขยายเสียงเบา ๆ มากกว่าเสียงที่ดัง  ทำให้แรงดันเสียงมีพิสัยกว้างสามารถเปลี่ยนเป็นการขยับขนเซลล์ในระยะที่มีพิสัยน้อยกว่าคุณสมบัติการขยายเสียงเช่นนี้เรียกว่า cochlear amplifierอณูชีววิทยาเกี่ยวกับเซลล์ขนได้เกิดความก้าวหน้าเร็ว ๆ นี้เมื่อนักวิทยาศาสตร์ได้กำหนดโปรตีนมอร์เตอร์  คือ prestin ที่เป็นมูลฐานการเคลื่อนไหวของตัวเซลล์เองโดยไฟฟ้า  ของ OHCคือเมื่อเร้าเซลล์ OHC ในการทดลอง นักวิทยาศาสตร์พบว่าเมื่อเซลล์ลดขั้ว  เซลล์ก็จะสั้นลง และเมื่อเซลล์เพิ่มขั้ว เซลล์ก็จะยาวขึ้น ซึ่งเป็นผลของการเปลี่ยนทิศทางของโมเลกุล prestin เป็นล้าน ๆ โมเลกุลในเซลล์การทำงานของ prestin พบว่า ขึ้นอยู่กับการส่งสัญญาณผ่านช่องคลอไรด์  ซึ่งสามารถเกิดเสียหายได้จากสารฆ่าศัตรูพืชและสัตว์ tributyltinเพราะว่า สารพิษนี้สามารถส่งต่อขึ้นไปตามลำดับโซ่อาหาร จึงเกิดผลเสียหายที่ชัดเจนในสัตว์ล่าเหยื่อเหนือโซ่สุด เช่นวาฬเพชฌฆาตและวาฬมีฟันนิวรอนของ auditory nerve  หรือ vestibulocochlear nerve ซึ่งเป็นเส้นประสาทสมองที่ 8 เป็นตัวส่งสัญญาณต่อจากเซลล์ขนของคอเคลีย และระบบทรงตัว สารสื่อประสาทที่เซลล์ขนปล่อยเพื่อเร้าปลายประสาทของนิวรอนนำเข้า  ไปยังสมองเชื่อว่าเป็นกลูตาเมตมีโครงสร้างก่อนไซแนปส์ของเซลล์ขนที่เรียกว่า presynaptic dense body หรือ ribbon synapseซึ่งล้อมไปด้วยถุงไซแนปส์  และเชื่อว่าช่วยให้สามารถปล่อยสารสื่อประสาทได้อย่างรวดเร็วมีเส้นประสาทไปยัง IHC มากกว่า OHC มากIHC เซลล์เดียวมีเส้นประสาทเชื่อมต่อเป็นจำนวนมาก แต่ว่าเส้นประสาทเส้นเดียวจะเชื่อมกับ OHC เป็นจำนวนมากเส้นประสาทไปยัง IHC ยังหุ้มด้วยปลอกไมอีลินด้วย ในขณะที่เส้นประสาทไปยัง OHC ไม่มีบริเวณ/ตำแหน่งของเยื่อกั้นหูชั้นใน  ที่ส่งข้อมูลไปทางใยประสาทนำเข้าสามารถพิจารณาว่าเป็นลานรับสัญญาณ  ของใยประสาทใยประสาทนำออกจากสมองไปยังคอเคลียก็มีบทบาทต่อการได้ยินเสียงด้วยใยประสาทจะวิ่งไปสุดที่ OHC และที่ใยประสาทนำเข้าของ IHCและมีปลายแอกซอน  เต็มไปด้วยถุง  ที่มี acetylcholine และ neuropeptide ที่เรียกว่า calcitonin gene-related peptideสารประกอบเหล่านี้จะมีฤทธิ์ต่าง ๆ กัน เช่น ในเซลล์ขนบางอย่าง acetylcholine จะทำให้เซลล์เพิ่มขั้ว  ซึ่งลดความไวเสียงของคอเคลียตรงนั้น ๆงานวิจัยในการสร้างเซลล์คอเคลียขึ้นใหม่อาจจะรักษาปัญหาการได้ยินได้โดยไม่เหมือนสัตวปีกและปลา มนุษย์และสัตว์เลี้ยงลูกด้วยนมอื่น ๆ ไม่สามารถสร้างเซลล์หูชั้นในที่เปลี่ยนสัญญาณเสียงเป็นสัญญาณประสาทขึ้นมาใหม่เมื่อเกิความเสียหายเพราะอายุหรือเพราะโรคนักวิจัยได้สร้างความก้าวหน้าทั้งในการรักษาด้วยยีน  และการรักษาด้วยเซลล์ต้นกำเนิด ที่ในที่สุดอาจช่วยสร้างเซลล์ที่เสียหายขึ้นมาใหม่เพราะว่าเซลล์ขนของทั้งระบบการได้ยินและระบบการทรงตัว  ของนกและปลาสามารถเกิดใหม่ได้ จึงมีการศึกษาในสัตว์เหล่านี้นอกจากนั้นแล้ว เซลล์ขนในอวัยวะของปลาที่เรียกว่า lateral line ซึ่งสามารถถ่ายโอนแรงกลเป็นสัญญาณประสาท ก็พบว่าเกิดใหม่ได้เช่นกันในสัตว์บางชนิดเช่น ปลาม้าลายนักวิจัยได้ค้นพบยีนของสัตว์เลี้ยงลูกด้วยนมที่ปกติมีหน้าที่เป็นสวิตช์โมเลกุล  ที่ยุติการสร้างเซลล์ขนขึ้นใหม่ในผู้ใหญ่เป็นยีน Rb1 ซึ่งเข้ารหัส retinoblastoma protein ซึ่งทำหน้าที่เป็นโปรตีนระงับเนื้องอก คือ ยีน Rb จะหยุดเซลล์ไม่ให้แบ่งตัวเซลล์ขนในจานเพาะไม่เพียงแต่เกิดใหม่เมื่อลบยีน Rb1 ออกเท่านั้น แต่หนูหริ่งที่ไม่มียีนนี้จะมีเซลล์ขนมากกว่าหนูกลุ่มควบคุมที่มียีนนี้นอกจากนั้นแล้ว โปรตีน sonic hedgehog ปรากฏว่ายังระงับฤทธิ์ของ retinoblastoma protein และดังนั้นจะทำให้เซลล์ที่หยุดแบ่งตัวแล้วกลับเข้าสู่วัฏจักรเซลล์ ทำให้เซลล์ใหม่เกิดและเจริญขึ้นได้สารห้ามวัฏจักรเซลล์อีกอย่าง คือ p27kip1  ยังพบว่าช่วยให้เซลล์ขนในคอเคลียเกิดใหม่ในหนูหริ่งเมื่อลบหรือระงับการทำงานของ p27 ด้วย siRNAงานวิจัยในการสร้างเซลล์ใหม่เช่นนี้ อาจช่วยค้นพบการรักษาการเสียการได้ยินในมนุษย์เพราะเซลล์ขนเสียหายหรือตาย				Kandel, Eric R; Schwartz, James H; Jessell, Thomas M; Siegelbaum, Steven A; Hudspeth, AJ . Principles of Neural Science . United State of America: McGraw-Hill. ISBN 978-0-07-139011-8.Coffin, A; Kelley, M; Manley, GA; Popper, AN. "Evolution of sensory hair cells". pp. 55–94. CS1 maint: Uses authors parameter   in Manley et al. Fettiplace, R; Hackney, CM . "The sensory and motor roles of auditory hair cells". Nature Reviews. Neuroscience. 7 : 19–29. doi:10.1038/nrn1828. PMID 16371947.CS1 maint: Uses authors parameter  Kandel, ER; Schwartz, JH; Jessell, TM . Principles of Neural Science . New York: McGraw-Hill. pp. 590–594. ISBN 0-8385-7701-6.CS1 maint: Multiple names: authors list  Manley, GA; Popper, AN; Fay, RR . Evolution of the Vertebrate Auditory System. New York: Springer-Verlag. ISBN 0-387-21093-8.CS1 maint: Uses authors parameter  Manley, GA. "Advances and perspectives in the study of the evolution of the vertebrate auditory system". pp. 360–368.  in Manley et al. Rabbitt, RD; Boyle, R; Highstein, SM . "Mechanical amplification by hair cells in the semicircular canals". Proceedings of the National Academy of Sciences. 107 : 3864–9. doi:10.1073/pnas.0906765107. PMC 2840494. PMID 20133682. Lay summary.CS1 maint: Uses authors parameter  CS1 maint: Date format  Breneman, KD; Brownell, WE; Rabbitt, RD .  Brezina, Vladimir, ed. "Hair cell bundles: flexoelectric motors of the inner ear". PLOS ONE. 4 : e5201. Bibcode:2009PLoSO...4.5201B. doi:10.1371/journal.pone.0005201. PMC 2668172. PMID 19384413. Lay summary.CS1 maint: Multiple names: authors list  Molecular Basis of HearingOuter hair cell dancing "rock around the clock"Dancing OHC video Yale Ear LabNIF Search - Hair Cell via the Neuroscience Information FrameworkHair-Tuning-Sound-Sensor A concise report on the recent development of sound sensors based on hair tuning by students of SMMEE, IIT Ropar
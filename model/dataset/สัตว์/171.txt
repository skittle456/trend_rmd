สัตว์ประหลาดทะเลสาบ  เป็นสัตว์ประหลาดที่ปรากฏในแหล่งน้ำจืดต่าง ๆ ทั่วโลก เช่น หนอง, บึง, ทะเลสาบ, แม่น้ำ ตามคติชนวิทยาของแต่ละชนชาติ  โดยที่เป็นที่รู้จักกันดีคือ สัตว์ประหลาดล็อกเนสส์ หรือเนสซี ในทะเลสาบเนสส์ ของสกอตแลนด์ อย่างไรก็ดีสัตว์ประหลาดทะเลสาบมักมีความเกี่ยวข้องกับสัตว์ประหลาดทะเล มีคำอธิบายในเชิงเหตุผลโดย เบน เรดฟอร์ด และโจ นิกเกิล นักสัตว์ประหลาดวิทยาว่า การที่พบเห็นสิ่งที่ทำให้เข้าใจว่าเป็นสัตว์ประหลาดทะเลสาบ เป็นการมองเห็นหรือตีความภาพผิดพลาดไป อาจจะเป็น นาก หรือวัตถุอย่างอื่นในน้ำ หรือตามคำอธิบายของนักวิทยาศาสตร์แห่งคณะวิทยาศาสตร์ จุฬาลงกรณ์มหาวิทยาลัย อธิบายว่าเป็นเพียงคลื่นนิ่งที่ปรากฏขึ้นบนผิวน้ำนักธรรมชาติวิทยาและนักเขียนชาวสวีเดน เบนจต์ สโตเกรน อธิบายในปี ค.ศ. 1980 ว่า  ความเชื่อเรื่องสัตว์ประหลาดทะเลสาบมีการเปลี่ยนแปลงไปตามช่วงเวลาในประวัติศาสตร์ รายงานที่เก่าเก่ามักรายงานถึงการปรากฏตัวของเคลปี ปิศาจที่คล้ายม้า แต่รายงานที่ทันสมัยกว่ามักปรากฏว่าเป็น สัตว์เลื้อยคลานหรือไดโนเสาร์หรือหมึกยักษ์ และสโตเกรนสรุปว่าเคลปีได้กลายเป็นทะเลสาบสัตว์ประหลาดที่มีรูปลักษณ์คล้ายสัตว์เลื้อยคลานนับตั้งแต่มีการค้นพบไดโนเสาร์ ทัั้งในวัฒนธรรมร่วมสมัยในเชิงวิทยาศาสตร์และวรรณกรรมอย่างไรก็ตาม ทะเลสาบหลายแห่งที่เป็นที่พบสัตว์ประหลาดทะเลสาบ ได้กลายเป็นสถานที่ท่องเที่ยวที่สำคัญ สร้างเงินให้กับชุมชนได้เป็นจำนวนมาก เช่น ทะเลสาบล็อกเนสส์, ทะเลสาบโอคานากัน ในแคนาดา, ทะเลสาบคานาส ในเขตปกครองตนเองซินเจียง ของจีน หรือป่าคำชะโนด หรือบึงโขงหลง ของไทย
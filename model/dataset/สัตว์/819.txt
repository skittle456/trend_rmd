ซีไลฟ์ลอนดอนอควาเรียม หรือ ลอนดอนอควาเรียม  เป็นพิพิธภัณฑ์สัตว์น้ำ ที่ตั้งอยู่ในกรุงลอนดอน ประเทศสหราชอาณาจักร เปิดให้บริการตั้งแต่เดือนมีนาคม ค.ศ. 1997ซีไลฟ์ลอนดอนอควาเรี่ยม ตั้งอยู่ในอาคารชุดเคาน์ตีฮอลล์ ริมฝั่งแม่น้ำเทมส์ ใกล้กับลอนดอนอาย และหอนาฬิกาบิ๊กเบน สามารถเดินทางไปได้อย่างสะดวกโดยการใช้รถไฟใต้ดิน ขึ้นที่สถานีวอเตอร์ลู แล้วออกทางประตูด้านทิศตะวันออก เมื่อพบกับลอนดอนอายแล้วเลี้ยวซ้ายตามทางเดิน ซีไลฟ์ลอนดอนอควาเรี่ยม จะอยู่ทางด้านซ้ายมือ อัตราค่าเข้าชมคนละ 19 ปอนด์  ปิดจำหน่ายบัตรเข้าชมในเวลา 17.00 น. วันหยุดสุดสัปดาห์ในเวลา 18.00 น.ด้านในพิพิธภัณฑ์จะเป็นลิฟต์ลงไปยังชั้นล่าง โดยแบ่งเป็นส่วนจัดแสดงต่าง ๆ ได้แก่Atlantic Depths เป็นส่วนจัดแสดงพันธุ์ปลาและสัตว์น้ำที่พบในมหาสมุทรแอตแลนติก ได้แก่ ปลาเฮอร์ริ่งแอตแลนติก, ปลากระบอก, ดาวเปราะ, ปลาแพะRay lagoon เป็นส่วนที่แสดงปลากระเบนชนิดต่าง ๆ ที่เชื่อง จนสามารถกินอาหารจากมือผู้เลี้ยงได้ และยังมีปลาชนิดอื่น ๆ เช่น ปลาฉลามขี้เซา, ปลาฉลามเสือดาว, ปลาโรนัน, ปลาตาเดียวRock pools เป็นส่วนที่ผู้เข้าชม สามารถหยิบจับสิ่งต่าง ๆ ในตู้เลี้ยงได้ เช่น ปู, เปลือกไข่ของปลาฉลามและปลากระเบนThe Deep เป็นส่วนที่อยู่ตรงกลางของอาคารพิพิธภัณฑ์ เป็นตู้เลี้ยงขนาดใหญ่ที่สุด ซึ่งจัดวางให้คล้ายกับกองหินในท้องทะเล โดยมีโครงกระดูกของปลาฉลามวาฬแสดงอยู่ด้วย ปลาและสัตว์น้ำที่โดดเด่นในส่วนนี้ ได้แก่ ปลาฉลามหัวค้อน, เต่าทะเล และปลากะพงลายห้าแถบ, ปลาขี้ตังเบ็ด และมีอุโมงค์กระจกใต้น้ำ ซึ่งเต็มไปด้วยปลาสวยงามขนาดเล็กต่าง ๆ เช่น ปลาปักเป้าหน้าหมา, ปลาผีเสื้อ, ปลาโนรีPacific Shipwreck เป็นส่วนที่มีตู้ขนาดใหญ่เป็นที่ 2 ของที่นี่ ซึ่งมีปลาฉลามขนาดใหญ่ และปลาโรนัน รวมถึงปลากะมง เป็นจุดที่เสมือนเป็นไฮไลต์ของที่นี่Nemo's Coral Caves เป็นส่วนแสดงถึงความสัมพันธ์กันของระบบชีวภาพในแนวปะการังทั้ง ดอกไม้ทะเลและปลาการ์ตูนชนิดต่าง ๆ ตลอดจนปลาในแนวปะการังชนิดอื่น ๆ เช่น ปลาไหลมอเรย์, ปลาสิงโต และปลางัวส่วนจัดแสดงปลาน้ำจืดและความหลากหลายในป่าดิบชื้นแอมะซอน เป็นส่วนจัดแสดงปลาน้ำจืดและสัตว์ตลอดจนพันธุ์พืชที่พบในป่าแอมะซอนและป่าในเขตร้อน เช่น ปลาปิรันยา, เต่าญี่ปุ่น, ปลาก้างพระร่วง, ปลาเรดเทลแคทฟิช และกบลูกศรพิษThames Walk เป็นส่วนจัดแสดงพันธุ์ปลาที่พบในแม่น้ำเทมส์ซึ่งในแต่ละส่วน สามารถเดินเวียนถึงกันได้ เนื่องจากถูกออกแบบมาในลักษณะของบันไดเวียน โดยเชื่อมด้วยอุโมงค์กระจก
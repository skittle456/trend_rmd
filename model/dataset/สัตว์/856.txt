เต่าคองูเหนือ  สัตว์เลื้อยคลานจำพวกเต่าชนิดหนึ่ง ในวงศ์เต่าคองู เต่าคองูเหนือ กระจายพันธุ์ในอินโดนีเซีย, ออสเตรเลีย และหมู่เกาะพิตแคร์น  โดยมีการแพร่พันธุ์ที่แตกต่างไปจากเต่าและสัตว์เลื้อยคลานอย่างอื่น ๆ โดยอาศัยในพื้นที่มีฤดูฝนและฤดูแล้งแตกต่างกันอย่างชัดเจน โดยตัวเมียในช่วงฤดูฝนจะขุดหลุมที่พื้นล่างของแหล่งน้ำที่อาศัยแต่เอมบริโอภายในไข่พักการเจริญเติบโตตลอดฤดูฝน เมื่อถึงฤดูแล้ง เมื่อแหล่งน้ำแห้งเหือดไป ไข่จะสัมผัสกับอากาศและเอมบริโอในไข่เริ่มต้นการเจริญเติบโตเป็นลูกเต่า และออกจากไข่ในช่วงเวลาใกล้เคียงกับฤดูฝนในปีต่อไป นับเป็นสัตว์เลื้อยคลานเพียงชนิดเดียวเท่านั้นที่วางไข่ในน้ำเต่าคองูเหนือ เป็นสัตว์ที่ได้รับการอนุรักษ์ โดยมีชื่ออยู่ในบัญชีแดงของสหภาพเพื่อการอนุรักษ์ธรรมชาติ  และมีสถานะอยู่ในอนุสัญญาว่าด้วยการค้าระหว่างประเทศซึ่งชนิดสัตว์ป่าและพืชป่าที่ใกล้สูญพันธุ์  แต่ก็เป็นสัตว์ที่นิยมเลี้ยงเป็นสัตว์เลี้ยง โดยการลักลอบนำเข้าไปจำหน่ายยังที่ต่าง ๆ 
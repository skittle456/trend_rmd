อันดับเทนเรค เป็นอันดับของสัตว์เลี้ยงลูกด้วยนมขนาดเล็กอันดับหนึ่ง ใช้ชื่อวิทยาศาสตร์ว่า Afrosoricida  ซึ่งอันดับนี้เดิมเคยถูกรวมกับสัตว์อื่นที่มีความใกล้เคียงกัน คือ อันดับสัตว์กินแมลง รูปร่างลักษณะของสัตว์ในอันดับนี้จะเหมือนกับสัตว์จำพวกอื่นที่เคยถูกจัดรวมเป็นอันดับสัตว์กินแมลงเหมือนกันในอดีต เช่น ตุ่น, หนูผี, เฮดจ์ฮอก หรือแม้แต่กระทั่งผสมกันระหว่างนาก ซึ่งเป็นสัตว์กินเนื้อ กับหนูผีก็มี ซึ่งจากการศึกษาด้านพันธุกรรมและดีเอ็นเอพบว่า สัตว์ในอันดับนี้มีการวิวัฒนาการที่แยกออกไป จึงได้ถูกจัดแยกออกมาเป็นอันดับต่างหาก ซึ่งการที่มีวิวัฒนาการเป็นของตัวเองแต่กลับมีรูปร่างลักษณะเหมือนกับสัตว์ที่มีวิวัฒนาการที่แตกต่างออกไป การวิวัฒนาการเช่นนี้เรียกว่า "วิวัฒนาการแบบเข้าหากัน" พบกระจายพันธุ์ในทวีปแอฟริกา และเป็นสัตว์เฉพาะถิ่นของเกาะมาดากัสการ์ ซึ่งบรรพบุรุษของสัตว์ในอันดับนี้ก็เดินทางมาจากแผ่นดินใหญ่เหมือนกับลีเมอร์หรือสัตว์อื่น ๆ ที่เป็นสัตว์เฉพาะถิ่นของเกาะมาดากัสการ์เช่นเดียวกันโดยแบ่งออกได้เป็น 2 วงศ์ ประมาณ 50 ชนิด ซึ่งสัตว์ในอันดับนี้ที่เป็นที่รู้จักกันเป็นอย่างดี ได้แก่ ตุ่นสีทอง และเทนเรค ชั้นฐาน Eutheria:อันดับใหญ่ AfrotheriaClade Afroinsectiphiliaอันดับ Afrosoricidaอันดับย่อย Tenrecomorphaวงศ์ Tenrecidae: เทนเรค และ หนูผีนาก; 30 ชนิด ใน 10 สกุลอันดับย่อย Chrysochlorideaวงศ์ Chrysochloridae: ตุ่นสีทอง; ประมาณ 21 ชนิด ใน 9 สกุลอันดับ Macroscelidea: หนูผีช้างอันดับ Tubulidentata: อาร์ดวาร์กClade Paenungulataอันดับ Hyracoidea: ไฮแรกซ์อันดับ Proboscidea: ช้างอันดับ Sirenia: มานาที และ พะยูน
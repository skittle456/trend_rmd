อินเซนิควาเรียม  เป็นวิดีโอเกมจำลองสัตว์เลี้ยงที่พัฒนาโดยฟลายอิงแบร์เอนเตอร์เทนเมนต์  และป็อปแคปเกมส์ ชื่อเกมเกิดจากการผสมกันระหว่างคำว่า insanity  และ aquarium อินเซนิควาเรียมรุ่นดีลักซ์  มีคุณสมบัติที่เพิ่มขึ้นมาจากอินเซนิควาเรียมรุ่นดั้งเดิม ได้แก่ สัตว์เลี้ยง  โหมดการเล่นเกมหลายแบบ และสกุลเงินชนิดหนึ่งที่เรียกว่า "เปลือกหอย"  โดยผู้เล่นสามารถสะสมเปลือกหอยได้เรื่อย ๆ ในระหว่างเล่นเกม โดยเปลือกหอยที่ได้นี้สามารถนำไปซื้อสัตว์เลี้ยงต่าง ๆ เพิ่มเติม หรือเพิ่มจำนวนสัตว์เลี้ยงในโหมดตู้ปลาจำลอง  และนำตู้ปลาจำลองนี้ไปตั้งเป็นสกรีนเซฟเวอร์ได้ในเกมจะมีโหมดการเล่นอยู่ทั้งหมด 4 โหมด ได้แก่ โหมดผจญภัย  โหมดจับเวลา  โหมดท้าทาย  และโหมดตู้ปลาจำลอง  โดยระหว่างที่เล่นเกม ผู้เล่นจะต้องดูแลปลาหางนกยูงและสัตว์เลี้ยงอื่น ๆ ภายในตู้ปลา โดยแต่ละด่านจะเริ่มด้วยปลาหางนกยูงสองตัว หรืออาจมีตัวผสมพันธุ์หนึ่งตัวซึ่งจะทำให้ผู้เล่นได้ปลาหางนกยูงเพิ่มอีกหนึ่งตัว โดยปลาหางนกยูงและปลาอื่น ๆ จะปล่อยเงินเหรียญหรืออาจเป็นเปลือกหอยลงมาด้านล่างของตู้ปลา โดยผู้เล่นจะต้องคลิกที่เหรียญหรือเปลือกหอยนั้นเพื่อเก็บสะสมและนำเงินเหล่านี้ไปซื้อสัตว์เลี้ยง อาหาร หรืออัปเกรดอย่างอื่นเพิ่ม เช่น อัปเกรดอาวุธที่ใช้ยิงเมื่อมีเอเลี่ยนเข้ามา เพิ่มขีดจำกัดอาหารที่สามารถป้อนได้ในครั้งเดียวกัน โดยผู้เล่นจะต้องให้อาหารสัตว์เลี้ยง เพื่อให้สัตว์เลี้ยงมีชีวิตรอดอยู่ได้ ซึ่งอาจเป็นอาหารปลาที่ผู้เล่นซื้อ หรือเป็นปลาสายพันธุ์อื่น นอกจากนี้ ผู้เล่นยังต้องป้องกันไม่ให้เอเลี่ยนเข้ามากินสัตว์เลี้ยงต่าง ๆ ในตู้ปลาจนหมด โดยเอเลี่ยนจะเข้ามาเป็นช่วงสั้น ๆ โดยผู้เล่นสามารถกำจัดเอเลี่ยนได้โดยการคลิกเมาส์ที่ตัวเอเลี่ยนเพื่อยิงเอเลี่ยนจนกว่าเอเลี่ยนจะหายไป โดยในอินเซนิควาเรียมรุ่นดั้งเดิมจะมีเอเลี่ยนอยู่ 4 ชนิด ส่วนในรุ่นดีลักซ์จะมีอยู่ 8 ชนิด
วงศ์ย่อยแกะและแพะ เป็นวงศ์ย่อยของสัตว์เลี้ยงลูกด้วยนมในอันดับสัตว์กีบคู่  ในวงศ์ใหญ่ Bovidae ใช้ชื่อวิทยาศาสตร์ว่า Caprinaeลักษณะที่สำคัญของวงศ์นี้ คือจะมีเขาในทั้งตัวผู้และตัวเมีย แต่ตัวผู้จะมีเขาที่ใหญ่และตันกว่า ใช้สำหรับต่อสู้กันเพื่อแย่งตัวเมียในฤดูผสมพันธุ์ และป้องกันตัว ลักษณะของเขา เช่นความคมและความโค้งของเขา จะแตกต่างกันไปในแต่ละชนิด ตัวผู้มักมีขนาดใหญ่กว่าตัวเมียราวร้อยละ 20-30 ตัวเมียจะมีเต้านม 2 หรือ 4 เต้า และจะมีขนที่หนานุ่มตลอดทั้งลำตัว ลักษณะกีบเท้าจะมีการพัฒนาให้มีลักษณะพิเศษ คือ มีแผ่นกีบที่มีความหนา และมีความชื้นมาก เพื่อสะดวกในการป่ายปีนที่สูง เนื่องจากเป็นสัตว์ที่มีนิเวศวิทยาอยู่รวมกันเป็นฝูงและอาศัยอยู่บนภูเขา, หน้าผา หรือที่ราบสูง สามารถแบ่งออกได้เป็นสกุล 12 สกุล ดังนี้Ammotragus Blyth, 1840 – แกะบาร์บารีBudorcas Hodgson, 1850	 – ทาคินCapra Linnaeus, 1758 – แพะCapricornis Ogilby, 1837 – เลียงผาHemitragus Hodgson, 1841Naemorhedus C. H. Smith, 1827 – กวางผาOreamnos Rafinesque, 1817 – แพะภูเขาOvibos Blainville, 1816 – วัวมัสค์Ovis Linnaeus, 1758 – แกะPantholops Hodgson, 1834Pseudois Hodgson, 1846	Rupicapra Blainville, 1816 โดยสัตว์ที่อยู่ในวงศ์ย่อยนี้เป็นสัตว์ที่มนุษย์รู้จักเป็นอย่างดี คือ แพะและแกะ ซึ่งเป็นปศุสัตว์ที่สำคัญ ในส่วนที่เป็นสัตว์ป่าก็มีหลายชนิด โดยชนิดที่ได้ในประเทศไทยมี 3 ชนิด คือ เลียงผาเหนือ   เลียงผาใต้  และกวางผาจีน  ซึ่งเป็นสัตว์ป่าสงวนทั้งหมด
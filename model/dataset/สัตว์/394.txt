สัตว์มหัศจรรย์และถิ่นที่อยู่  เป็นหนังสือชุดพิเศษในชุดแฮร์รี่ พอตเตอร์ ที่เขียนโดยเจ. เค. โรว์ลิ่ง ซึ่งเขียนมอบให้แก่การกุศล โดยสมมติว่าหนังสือเล่มนี้เป็นสมบัติของแฮร์รี่ พอตเตอร์ ในหนังสือเล่มนี้เป็นของโรงเรียนฮอกวอตส์ที่นักเรียนปีหนึ่งทุกคนต้องซื้อ มีชื่อสัตว์เรียงลำดับตัวอักษร A ถึง Z ที่มีชีวิตอยู่ และยังแยกประเภทความดุร้ายไว้ด้วย รวมถึงบอกเล่าความเป็นมาอย่างละเอียดของสัตว์วิเศษหลายชนิด ไม่ว่าจะเป็น บาสิลิสก์ ฮิปโปกริฟฟ์ เซนเทอร์ ยูนิคอร์น กัปปะ พิกซี่ มนุษย์หมาป่า เป็นต้น รายได้ของหนังสือเล่มนี้ได้ถูกมอบให้แก่การกุศลหนังสือ สัตว์มหัศจรรย์และถิ่นที่อยู่ ในโลกพ่อมดมีอยู่แทบทุกครัวเรือนของพ่อมดแม่มดทั่วประเทศ เพราะอธิบายเรื่องต่าง ๆ ไว้ เช่น ตัวควินทาเพ็ดอาศัยอยู่ที่ไหน ตัวพัฟสไกน์กินอะไรเป็นอาหาร และทำไมจึงไม่ควรเอานมทิ้งไว้นอกบ้านให้เจ้าคนาร์ล สัตว์มหัศจรรย์และถิ่นที่อยู่ ได้ตีพิมพ์แล้วหลายครั้งโดยเล่มนี้เป็นการพิมพ์พิเศษครั้งที่ 52 ในอดีตมีการจัดตั้งกองออกระเบียบสัตว์และพยายามให้นิยามความหมายของคำว่าสัตว์กับสิ่งมีชีวิตขั้นสูง เรื่องการจัดลำดับนี้ได้มีข้อโต้เถียงกันมาหลายศตวรรษแล้วว่าควรจะจัดสัตว์ตัวไหนเป็นประเภทสัตว์และสิ่งมีชีวิตขั้นสูง คำนิยามของสิ่งมีชีวิตขั้นสูงหมายถึงสัตว์วิเศษที่สามารถเข้าใจถึงสิทธิของมันและรับรู้กฎหมายต่าง ๆ ของพ่อมดแม่มด และมีสิทธิเสียงในรัฐบาลของโลกเวทมนตร์ ส่วนสัตว์ได้มีการโต้เถียงกันมามากว่าควรมีนิยามว่าอย่างไร ในศตวรรษที่ 14 ได้มีการตัดสินว่าสมาชิกผู้วิเศษที่เดินสองเท้าเป็นสิ่งมีชีวิตขั้นสูงหมด นอกนั้นเป็นสัตว์ เพื่อมิตรภาพจึงได้มีการเรียกสิ่งมีชีวิตขั้นสูงทั้งหมดมาชุมนุมกัน เพื่อจะได้สรุปข้อบัญญัติในกฎหมายแบบใหม่ แต่ก็ต้องพบปัญหาเมื่อก็อบลินนำสิ่งมีชีวิตสองขาทั้งหมดมาประชุมร่วมกัน และทำให้เกิดปัญหาอย่างมากเมื่อสิ่งมีชีวิตทั้งหมดทำลายข้าวของจนไม่มีชิ้นดี หนังสือเล่มนี้เปรียบเสมือนคู่มือและแบบเรียนที่ให้ข้อมูลเกี่ยวกับสัตว์วิเศษแต่ละตัวบนโลกเวทมนตร์ รวมถึงวิธีรับมือกับพวกมันอีกด้วย นอกจากนี้ภายในหนังสือโรว์ลิ่งได้มีการสร้างความเสมือนจริงด้วยการให้มีลายมือของแฮร์รี่ พอตเตอร์และรอน วีสลีย์เขียนและวาดรูปเล่นอยู่ตลอดเล่มอีกด้วยในวันที่ 12 กันยายน พ.ศ. 2556 วอร์เนอร์บราเธอร์สได้ออกแถลงข่าวว่า หนังสือ สัตว์มหัศจรรย์และถิ่นที่อยู่ จะได้รับการดัดแปลงสู่รูปแบบภาพยนตร์ในลักษณะเป็นภาพยนตร์ชุด โดยมีวอร์เนอร์บราเธอร์สเป็นผู้ผลิตและออกจำหน่าย อีกทั้งเจ. เค. โรว์ลิ่ง ผู้เขียนหนังสือเล่มนี้จะเป็นคนเขียนบทเองอีกด้วย ซึ่งเหตุผลที่โรว์ลิ่งอนุมัติก็เนื่องจากเธอมีความสัมพันธ์ที่ดีกับวอร์เนอร์บราเธอร์ส และอยากจะเขียนเรื่องราวของ นิวท์ สคามันเดอร์ ตัวละครในหนังสือให้แฟน ๆ ได้รู้จัก โดยเรื่องราวทั้งหมดจะเกิดขึ้นที่นครนิวยอร์ก ช่วงทศวรรษ 1920 ภายหลังมีการยืนยันเพิ่มเติมว่า เดวิด เฮย์แมน ผู้อำนวยการสร้างภาพยนตร์ชุดแฮร์รี่ พอตเตอร์ทั้ง 8 ภาค จะกลับมาทำหน้าที่เดิมในภาพยนตร์ชุดนี้อีกครั้งควิดดิชในยุคต่างๆนิทานของบีเดิลยอดกวี
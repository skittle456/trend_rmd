กาเลโก  หรือ กาลาโก เป็นวงศ์ของสัตว์เลี้ยงลูกด้วยนมขนาดเล็ก จัดอยู่ในอันดับไพรเมตหรือลิง เป็นสัตว์หากินกลางคืนที่พบในทวีปแอฟริกา โดยทั่วไป กาเลโกมักใช้ชีวิตตามลำพัง และในกลุ่ม ซึ่งทั้งสองพฤติกรรมนี้ สามารถพบเห็นได้เวลากาเลโกเล่นกัน สัตว์ในวงศ์นี้ มักห้อยโหนไปมาจากกิ่งไม้ ปีนป่ายต้นไม้ หรือโยนขว้างสิ่งของ การละเล่น ได้แก่ การเล่นต่อสู้ การเล่นเสริมสวย และการวิ่งเล่นตามกัน โดยเมื่อเวลาสองตัววิ่งเล่นไล่ตามกัน ทั้งสองมักจะกระโดดและวิ่งไล่กันตามต้นไม้ ตัวที่มีอายุแก่กว่าตัวอื่น มักจะชอบนอนพักตามลำพัง ในขณะที่ตัวที่ยังอายุน้อย มักจะชอบเล่นกันอยู่ในฝูง  พฤติกรรมนี้ สามารถพบเจอได้ในสปีชีส์ Galago garnetti ซึ่งตัวที่เป็นแม่มักจะปล่อยลูกอ่อนหลาย ๆ ตัว ทิ้งไว้ตามลำพังเป็นระยะยาวนาน และมักจะไม่ห้ามลูกอ่อนของตน ถ้าลูกอ่อนจะหนีจากตนไป ตรงกันข้ามกันกับลูก ๆ ซึ่ง พยายามจะตามติดแม่ของตนอย่างใกล้ชิด และจะเป็นฝ่ายเริ่มต้นการสื่อสารกับแม่ก่อนพฤติกรรมการเสริมสวย มีความสำคัญยิ่งกับชีวิตประจำวันของกาเลโก โดยส่วนใหญ่มักจะเสริมสวยตนเอง ก่อนการพักผ่อนและขณะการพักผ่อน การเสริมสวย เป็นพฤติกรรมของตัวผู้เท่านั้น โดยตัวเมียมักจะไม่ยอมให้ตัวผู้เสริมสวยมัน
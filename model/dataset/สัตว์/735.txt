โคเอ็กซ์อควาเรี่ยม  เป็นพิพิธภัณฑ์สัตว์น้ำขนาดใหญ่ที่สุดของประเทศเกาหลีใต้ ตั้งอยู่ในชั้นใต้ดินของห้างสรรพสินค้าโคเอ็กซ์ ในเขตคังนัม โซลการเดินทางมาที่โคเอ็กซ์อควาเรี่ยม สามารถทำได้โดยโดยสารรถไฟใต้ดินสาย 2 ขึ้นที่สถานีซัมซอง ออกที่ประตู 5 แล้วเดินตามป้ายพื้นที่ของโคเอ็กซ์อควาเรี่ยม มีเนื้อที่ 14,000 ตารางเมตร มีปลาแสดงไว้กว่า 40,000 ตัว กว่า 650 ชนิด เปิดทำการตั้งแต่ 10.00-20.00 น. อัตราค่าเข้าชม ผู้ใหญ่ 17,500 วอน เด็กโต 14,500 วอน เด็กเล็กความสูงไม่เกิน 110 เซนติเมตร  11,000 วอนโดยแบ่งพื้นที่จัดแสดงไว้เป็นส่วนต่าง ๆ คือKorean Fish เป็นส่วนของตู้ปลาขนาดเล็ก และปลาน้ำจืดหลากหลายชนิด ทั้งปลาพื้นเมืองของเกาหลี และปลาพื้นที่อื่นAqua Gallery เป็นส่วนแสดงตู้ปลาแปลก   ๆ หลายขนาด ทำจากวัสดุต่าง ๆ กัน เช่น เตียงนอน, ชักโครกAmazonian World ส่วนจัดแสดงระบบชีวนิเวศของป่าอเมซอนKids Aquarium เป็นส่วนของตู้ปลาขนาดเล็กThe Seven Seas เป็นส่วนจัดแสดงตู้ปลาและปลาทะเลขนาดใหญ่Marine Touch เป็นอ่างขนาดยาว ซึ่งผู้ที่เข้าชมรวมทั้งเด็ก ๆ สามารถสัมผัสสัตว์ทะเลที่อยู่ในนั้นได้ เช่น ปลาดาวOcean Kingdom เป็นอุโมงค์ใสขนาดยาว มีจุดเด่น คือ ปลาฉลาม และเต่าทะเลThe Deep Blue Sea เป็นส่วนของปลาทะเลน้ำลึก และแมงกะพรุนหลากหลายชนิดชนิดของสัตว์ที่แสดงมีทั้งสัตว์น้ำและไม่ใช่สัตว์น้ำ อาทิ มานาที, ไข่จระเข้น้ำเค็ม, ค้างคาว, แพรี่ด็อก, ลิงกระรอก, กบมะเขือเทศ, แอกโซลอเติล เป็นต้น
สมองกลีบขมับ  ในทางประสาทกายวิภาคศาสตร์ เป็นส่วนของเปลือกสมองในซีรีบรัม อยู่บริเวณด้านข้างของสมอง ใต้ร่องด้านข้าง    หรือร่องซิลเวียน  ในซีกสมองทั้งสองข้างของสัตว์เลี้ยงลูกด้วยนม  หากมองสมองของมนุษย์ให้เหมือนนวมนักมวย สมองกลีบขมับเป็นส่วนของนิ้วโป้งสมองกลีบขมับมีหน้าที่เกี่ยวข้องกับระบบความจำทางการเห็น  การประมวลความรู้สึกคือการเห็น  การเข้าใจในภาษา  การบันทึกความทรงจำใหม่ ๆ  อารมณ์ความรู้สึก  และการเข้าใจความหมายนอกจากนั้นแล้ว  สมองกลีบขมับยังมีหน้าที่เกี่ยวข้องกับการได้ยิน เป็นที่อยู่ของคอร์เทกซ์การได้ยินปฐมภูมิ และสมองส่วนนี้ยังเกี่ยวข้องกับการเรียนรู้ความหมาย  ทั้งในการพูดและการมองเห็น สมองกลีบขมับมีส่วนประกอบคือฮิปโปแคมปัสที่มีบทบาทสำคัญในการสร้างความจำระยะยาวแบบชัดแจ้ง    โดยมีอะมิกดะลาเป็นตัวควบคุม.ส่วนที่ติดกันของส่วนบน  ส่วนล่าง  และส่วนข้างของสมองกลีบขมับมีบทบาทในการประมวลผลของการได้ยินระดับสูง  สมองกลีบขมับมีความเกี่ยวข้องในการได้ยินปฐมภูมิ  และประกอบด้วยคอร์เทกซ์การได้ยินปฐมภูมิ  คอร์เทกซ์การได้ยินปฐมภูมิรับข้อมูลความรู้สึกมาจากหูทั้งสองข้าง  และคอร์เทกซ์การได้ยินทุติยภูมิประมวลข้อมูลต่อไปให้เป็นหน่วยที่เข้าใจได้เช่นคำพูด  รอยนูนกลีบขมับบน    มีเขตภายในร่องด้านข้างที่สัญญาณเสียงจากหูชั้นในรูปหอยโข่ง     เดินทางมาถึงเป็นส่วนแรกในเปลือกสมอง  แล้วคอร์เทกซ์การได้ยินปฐมภูมิของสมองกลีบขมับซีกซ้ายก็ประมวลสัญญาณนั้นต่อไปเขตต่าง ๆ ที่เกี่ยวข้องกับการเห็นในสมองกลีบขมับทำหน้าที่ให้ความหมายกับตัวกระตุ้นทางตา  และยังให้เกิดการรู้จำวัตถุ  ส่วนด้านล่าง    ของคอร์เทกซ์กลีบขมับมีส่วนร่วมกับการประมวลผลระดับสูงของการเห็นตัวกระตุ้นที่ซับซ้อน  เช่นรอยนูนรูปกระสวย  มีส่วนในการรับรู้ใบหน้า  และรอยนูนรอบฮิปโปแคมปัสมีส่วนในการรับรู้ทิวทัศน์  ส่วนด้านหน้าของสมองกลีบขมับ  ซึ่งเป็นส่วนของทางสัญญาณด้านล่าง    ของระบบประมวลผลทางตา  มีส่วนร่วมในการรับรู้    และการรู้จำ    วัตถุสมองกลีบขมับซีกซ้ายประกอบด้วยคอร์เทกซ์การได้ยินปฐมภูมิ    ซึ่งเป็นส่วนสำคัญในการประมวลความหมาย    ทั้งในคำพูดและในการเห็น  ของมนุษย์  เขตเวอร์นิเกที่แผ่ขยายไปทั้งในสมองกลีบขมับและสมองกลีบข้าง  มีบทบาทสำคัญในการเข้าใจคำพูด  โดยทำงานร่วมกับเขตโบรคา    ในสมองกลีบหน้ากิจหน้าที่ของสมองกลีบขมับซีกซ้ายไม่จำกัดเพียงแค่การรับรู้ระดับต่ำเท่านั้น  แต่ยังรวมไปถึงการรับรู้ระดับที่สูงยิ่งขึ้นไปเช่น  การเข้าใจ  การเรียกชื่อ  และระบบความจำคำพูด  สมองกลีบขมับส่วนใน    ที่อยู่ใกล้ระนาบแบ่งซ้ายขวา    ได้รับการสันนิษฐานว่ามีส่วนร่วมในการเข้ารหัสความจำระยะยาวเชิงประกาศ  สมองกลีบขมับส่วนในประกอบด้วยฮิปโปแคมปัส  ซึ่งเป็นส่วนที่ขาดไม่ได้ในการบันทึกความทรงจำ  ดังนั้น  ความเสียหายที่เกิดขึ้นในบริเวณนี้อาจทำให้เกิดความเสียหายในการสร้างความทรงจำใหม่ ๆ และอาจนำไปสู่ภาวะเสียความจำภายหน้า    โดยชั่วคราวหรือโดยถาวรสมองกลีบขมับส่วนใน    หรือ  คอร์เทกซ์กลีบขมับส่วนใน ประกอบด้วยโครงสร้างต่าง ๆ ที่ขาดไม่ได้ในความจำระยะยาว  หรือความจำเชิงประกาศ    ความจำเชิงประกาศหรือที่เรียกอีกอย่างหนึ่งว่า  ความจำชัดแจ้ง    เป็นความทรงจำที่อยู่ใต้อำนาจจิตใจที่แบ่งออกเป็นความจำโดยความหมาย    คือความทรงจำของความจริงต่าง ๆ และความจำอาศัยเหตุการณ์    คือความทรงจำของเหตุการณ์ต่าง ๆโครงสร้างต่าง ๆ ของสมองกลีบขมับส่วนในที่ขาดไม่ได้สำหรับความจำระยะยาว  รวมทั้งอะมิกดะลา  ก้านสมอง  และฮิปโปแคมปัส  พร้อมกับเขตสมองรอบ ๆ คือ perirhinal cortex,  Parahippocampal gyrus, และ  Entorhinal cortexฮิปโปแคมปัสเป็นส่วนที่ขาดไม่ได้ในการสร้างความจำ    ส่วนคอร์เทกซ์กลีบขมับส่วนในที่อยู่รอบ ๆ  เป็นเขตที่สันนิษฐานว่า   ขาดไม่ได้ในการบันทึกความจำ    นอกจากนั้นแล้วคอร์เทกซ์กลีบหน้าผากส่วนหน้า    และคอร์เทกซ์สายตา  ก็มีส่วนร่วมด้วยเกี่ยวกับความจำชัดแจ้งงานวิจัยแสดงว่า  รอยโรคในฮิปโปแคมปัสเขตเดียวของลิงนำไปสู่ความพิการที่จำกัด  แต่ว่า  รอยโรคอย่างกว้างขวางในทั้งฮิปโปแคมปัสและคอร์เทกซ์กลีบขมับส่วนในนำไปสู่ความพิการที่รุนแรง								
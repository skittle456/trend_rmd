โทรลล์ หนึ่งในหมู่สิ่งมีชีวิตที่เป็นสัตว์ประหลาดกึ่งมนุษย์ พวกมันไม่ค่อยฉลาดเท่าใดนัก แต่มีอยู่ทั่วไปตามเนินต่าง ๆ ที่ตีนเทือกเขามิสตี้ เมื่อเผ่าเอลฟ์ป้องกันไม่ให้เผ่าโทรลล์แพร่กระจายมาตามเขาทางใต้ พวกมันจึงใช้ชีวิตอยู่ในดินแดนแห่งเอทเทนมัวร์ และโทรลล์เฟนส์ ซึ่งถูกเรียกชื่อนี้เนื่องจากมีเผ่าโทรล์จำนวนนับหมื่นนับแสนที่เรียกสถานที่นั้นว่าบ้าน เหล่ากอบลินจะรุกรานพื้นที่นี้อยู่บ่อย ๆ เพื่อจับโทรลล์ถ้ำมาเป็นทาส สิ่งมีชีวิตที่โชคร้ายเหล่านี้มักถูกใช้เป็นเหมือนทหารม้าหรืออาวุธบุกเมือง เนื่องจากกล้ามเนื้อของพวกมัน สามารถปราบศัตรูได้เกือบทุกคนที่เชื่องช้าหรือไม่ฉลาดพอ ที่จะหลบมันให้อยู่ในระยะปลอดภัย แม้แต่คณะพันธมิตรแห่งแหวนยังต้องพบกับอันตรายที่ยิ่งใหญ่เมื่ออยู่ในสถานที่ปิด กับโทรลล์ถ้ำตัวเดียวในเหมืองแห่งมอเรีย โทรลล์ถ้ำนั้นมีจำนวนมากพอที่จะส่งออกไปเป็นกลุ่มเพื่อปะทะกับศัตรู พวกมันจะมีปัญหากับหอกและลูกธนูเป็นพิเศษ เนื่องจากไม่ฉลาดพอที่จะหลีกเลี่ยงอุปสรรคเหล่านี้ขณะที่พยายามเข้าประชิดศัตรู นอกจากนี้โทรลล์ถ้ำ ยังอ่อนแอต่อแสงอาทิตย์จ้า สิ่งมีชีวิตเหล่านี้สามารถพบได้ทั่วมิดเดิลเอิร์ธ และเป็นที่รู้กันว่าทั้งเซารอน และเผ่ากอบลินจะเกณฑ์พวกมันเข้ามาในกองทัพทันทีที่พบชีล็อบ  สามารถกล่าวได้ว่าชีล็อบเป็นราชินีแห่งแมงมุมในมิดเดิลเอิร์ธ แม้บ้านของเธอจะอยู่ระหว่างเขตแดนของมอร์ดอร์และกอนดอร์ แต่ลูกหลานของเธอส่วนใหญ่จะอาศัยอยู่บริเวณป่าอันมืดมิดแห่งเมิร์ควู้ด ส่วนใหญ่จึงคิดว่าเธอเคยอาศัยอยู่ที่นั่น แต่เช่นเดียวกับเซารอน เธอได้หลบหนีมาที่ดินแดนแห่งมอร์ดอร์ รังของหล่อนตอนนี้อยู่ข้าง ๆ หอคอยคิริธอุงโกลบนเส้นทางที่ผ่านเทือกเขาและเข้าสู่ใจกลางมอร์ดอร์ ขณะที่เซารอนไม่เคยจะบังคับหล่อนเข้าสู่สงคราม แต่เขาก็ได้ให้เธออยู่เป็นผู้ปกป้องดินแดนของเขา เมื่อแซมและโฟรโด้พยายามที่จะเลี่ยงเมืองมินัสมอร์กูล ที่ซึ่งเป็นบ้านของพวกนาซกูล พวกเขาก็ได้ถลำเข้าสู่รังของเธอเข้าโดยไม่ได้ตั้งใจ โฟรโดนั้นเกือบตายเมื่อโดนพิษของเธอเข้า แต่แซม ก็ปัดป้องนานพอที่จะหลบหนีออกมาได้ แม้เธอจะได้รับบาดเจ็บจากดาบเอลฟ์ของโฟรโด แต่เธอก็ยังรอดจากสงครามแห่งแหวน และอาศัยอยู่ในถ้ำอันมืดมิดใต้คิริธอุงโกลอุงโกเลียนท์  อุงโกเลียนท์เป็นแมงมุมในยุคบรรพกาลของโลกอาร์ดา และน่าจะเป็นบรรพบุรุษของชีล็อบ นางมีถิ่นฐานเดิมอยู่บนแผ่นดินอามันในซอกหลืบของความมืดริมชายฝั่งทางด้านใต้ของทวีป ต่อมาได้ร่วมมือกับมอร์กอธในการทำลายทวิพฤกษาแห่งวาลินอร์ แล้วจึงหลบหนีมายังมิดเดิลเอิร์ธ สร้างรังอยู่ทางด้านใต้ของเทือกเขาเอเร็ดกอร์โกรอธ ไม่มีตำนานกล่าวถึงจุดจบของนาง แต่เชื่อว่านางกินทุกอย่างอย่างไม่รู้จักอิ่มด้วยความหิวโหยตะกละตะกลาม ในท้ายที่สุดเมื่อไม่มีอะไรให้กิน นางจึงกลืนกินตัวเองวาร์ก เป็นสัตว์ประหลาดที่มีส่วนผสมคล้ายกับ หมี, หมาป่า และ ไฮยีนน่าขนาดยักษ์ มีฟันที่แหลมคม และมีลักษณะนิสัยที่ดุร้าย ในยุคที่สามพวกมันอาศัยอยู่บริเวณทางตะวันออกของเทือกเขามิสตี้ โดยที่พวกออร์คใช้มันเป็นพาหนะในการออกรบ และยังเป็นสัตว์ร้ายของไอเซนการ์ดที่ซารูมานส่งมาเล่นงานชาวโรฮันระหว่างที่พวกเขาอพยพไปยังเฮล์มดีพโดยไม่ทันตั้งตัวเฟลบีสต์ เป็นสัตว์ประหลาดชนิดหนึ่งคล้ายมังกร คอยาว มีปีก และมีกรงเล็บแหลมคม พวกมันโจมตีโดยการโฉบลงมา และคว้าเอาไปทั้งคนและม้า พวกมันเป็นสัตว์โบราณที่มีชีวิตรอดจนมาถึงในยุคที่สาม ต่อมาได้ถูกเซารอนนำมาเลี้ยงไว้ และได้กลายเป็นพาหนะของเหล่านาซกูลในเวลาต่อมาพวกมันเป็น อีกาสีดำขนาดใหญ่ อาศัยอยู่ในป่าฟังกอร์นและดันแลนด์ ในช่วงสงครามแหวน ซารูมานใช้พวกมันเป็นสายลับ หาเบาะแสของผู้ครอบครองแหวน ในระหว่างเดินทางคณะพันธมิตรแห่งแหวนพบกับฝูงอีกากลุ่มนี้ แม้พวกเขาจะพยายามซ่อนตัวแล้ว แต่ก็ไม่สามารถเล็ดลอดสายตาของพวกมันไปได้ ทำให้ซารูมานรู้แผนการการเดินทางของคณะแหวน
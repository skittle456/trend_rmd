อ่าวอะกาบา  หรือ อ่าวเอลัต  เป็นอ่าวที่อยู่ทางเหนือของทะเลแดง ติดกับคาบสมุทรไซนายทางตะวันออกและคาบสมุทรอาหรับทางตะวันตก อ่าวด้านตะวันตกของอ่าวแห่งนี้คือ อ่าวสุเอซ อ่าวอะกาบามีความลึกสูงสุด 1,850 เมตร  มีความกว้างจากจุดที่กว้างที่สุด 24 กิโลเมตร  และมีความยาวถึงส่วนปลายคือช่องแคบติราน  ประมาณ 160 กิโลเมตร  ชายฝั่งของอ่าวแห่งนี้อยู่ในสี่ประเทศคือ อียิปต์ อิสราเอล จอร์แดนและซาอุดีอาระเบีย มีเมืองท่องเที่ยวและเมืองท่าอย่าง ทาบา  ในอียิปต์, เอลัต  ในอิสราเอลและอะกาบา  ในจอร์แดนมีบันทึกตั้งแต่สมัยราชวงศ์ที่สี่แห่งอียิปต์ว่าอ่าวอะกาบาเป็นจุดสำคัญแห่งหนึ่งของการค้าขายในภูมิภาค มีการบันทึกในอีกหลายราชวงศ์ของอียิปต์ถึงการเดินทางข้ามทะเลแดงไปทำการค้ากับอาณาจักรพันต์  นอกจากนี้เมืองอายลา  ยังเป็นเมืองที่ทำการค้ากับชาวแนบาเทีย  ต่อมาชาวโรมันได้สร้างเส้นทาง Via Traiana Nova ทำให้การค้าระหว่างแอฟริกากับเลแวนต์สะดวกขึ้นในปัจจุบัน อ่าวอะกาบาเป็นจุดที่นักท่องเที่ยวนิยมมาดำน้ำเพื่อชมปะการัง ซากเรืออับปางและสัตว์น้ำ ประมาณการว่ามีนักดำน้ำ 250,000 คนต่อปี คิดเป็น 10% ของรายได้จากการท่องเที่ยวในบริเวณนี้ นอกจากนี้ยังมีสถานที่ท่องเที่ยวอื่น ๆ เช่น หุบเขาวาดีรัม  ซากเมืองอายลาและสนามรบของยุทธการอะกาบา  ในสงครามโลกครั้งที่หนึ่ง
ปลาแปบ หรือ ปลาท้องพลุ  เป็นชื่อสามัญของปลาน้ำจืดขนาดเล็กถึงขนาดกลาง ในวงศ์ปลาตะเพียน  ในวงศ์ย่อย Cultrinae มีลักษณะและพฤติกรรมคล้ายกับปลาซิว แต่มีขนาดใหญ่กว่า มีลักษณะเด่นร่วมกัน คือ มีลำตัวแบนข้างมาก สันท้องคม ไม่มีหนวด ขนาดยาวเต็มที่ไม่เกิน 10 เซนติเมตรปลาแปบ เป็นปลาประเภทกินเนื้อเป็นอาหาร โดยจะว่ายหากินบริเวณผิวน้ำ อยู่รวมตัวกันเป็นฝูง อาหารหลักได้แก่ แมลง และแมลงน้ำชนิดต่าง ๆ ในตัวที่มีขนาดใหญ่อาจจะกินปลาและสัตว์น้ำขนาดเล็กชนิดอื่นได้อีกด้วยเป็นปลาที่แพร่กระจายพันธุ์เฉพาะแหล่งน้ำขนาดใหญ่ เช่น แม่น้ำ, คลอง, อ่างเก็บน้ำ ในภูมิภาคเอเชียตะวันออกเฉียงใต้ โดยสามารถแบ่งออกเป็นสกุลต่าง ๆ ได้ดังนี้Laubuka Bleeker, 1860Oxygaster van Hasselt, 1823Parachela Steindachner, 1881Paralaubuca Bleeker, 1865Salmostoma Swainson, 1839 และรวมไปถึงสกุลChanodichthysChela CulterErythroculterHemiculterMegalobramaParabramisPelecusและอาจจะรวมหมายถึงปลาในสกุล Opsarius และMacrochirichthys หรือปลาฝักพร้า หรือปลาดาบ ซึ่งมีอยู่เพียงสกุลเดียว ที่เมื่อโตเต็มที่มีความยาวถึง 70 เซนติเมตร ถือได้ว่าเป็นปลาแปบที่มีขนาดใหญ่ที่สุดก็ได้อย่างไรก็ดี การจัดลำดับในวงศ์ย่อยนี้ยังไม่เป็นที่แน่นอน ทั้งนี้เนื่องจากปลาในวงศ์ปลาตะเพียนยังมีการตั้งเป็นวงศ์ย่อยใหม่อีกหลายวงศ์ขึ้นมา เช่น Oxygastrinae  โดยการอนุกรมวิธาน เริ่มแรก ฮิวจ์ แมคคอร์มิค สมิธ ได้รายงานให้อยู่ในวงศ์ย่อย Abraminae เมื่อปี ค.ศ. 1945 แต่ต่อมาวอลเตอร์ เรนโบธ ได้จัดให้อยู่ในวงศ์ย่อย Alburninae  เมื่อปี ค.ศ. 1996 เป็นต้น  โดยปลากลุ่มนี้มีชื่อในภาษาอีสานว่า "ปลาแตบ" และ"ปลามะแปบ" ในภาษาเหนือ
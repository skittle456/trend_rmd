ค้างคาวยอดกล้วยป่า  เป็นค้างคาวกินแมลงชนิดหนึ่งมีความยาวทั้งหมด 71-86 มิลลิเมตร มีหางยาว 32-42 มิลลิเมตร เท้าหลังยาว 7-9 มิลลิเมตร หูยาว 13-18 มิลลิเมตร ขาหน้ายาว 28-33 มิลลิเมตร มีน้ำหนักตัว 3.5-5.5 กรัม ผิวหนังที่หลังมีสีค่อนข้างแดงถึงน้ำตาลดำ เช่น ชนิดที่อาศัยอยู่ที่ เกาะลูซอน ประเทศฟิลิปปินส์ หนังที่ท้องจะเป็นสีดำคล้ำ เยื่อบุผิวที่ปีกและหางจะปกคลุมถึงกระดูกข้อเท้าทั้งหน้าและหลังพบได้ทางตอนใต้ของประเทศไทย เกาะบอร์เนียว ประเทศมาเลเซีย และประเทศฟิลิปปินส์ พบใกล้ ๆ ทะเล ที่ระดับน้ำทะเล 1490 เมตร หรือในพื้นที่ที่มีหญ้าขึ้นสูง พื้นที่ทำการเกษตร สวนกล้วย และบริเวณพื้นที่ราบต่ำ หรือในสภาพที่เป็นภูเขา กลุ่มหนึ่งจะพบประมาณ 20-30 ตัว				
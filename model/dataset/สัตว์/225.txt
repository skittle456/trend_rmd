สงขลาอะควาเรี่ยม  หรือเดิม สถานแสดงพันธุ์สัตว์น้ำ สงขลา ตั้งอยู่ที่แหลมสนอ่อน อำเภอเมือง จังหวัดสงขลา เป็นแหล่งเรียนรู้ระบบนิเวศวิทยาและจัดแสดงพันธุ์สัตว์น้ำนานาชนิดแห่งแรกของภาคใต้ตอนล่าง โดยเริ่มเปิดให้เข้าชมตั้งแต่วันที่ 27 กันยายน พ.ศ. 2551 ก่อนหน้าพิธีเปิดอย่างเป็นทางการ ซึ่งสมเด็จพระเทพรัตนราชสุดาฯ สยามบรมราชกุมารีเสด็จพระราชดำเนินเปิดเมื่อวันที่ 5 มกราคม พ.ศ. 2552  ลักษณะโดยรวมคือมีความโดดเด่นในการจำลองระบบนิเวศวิทยาภาคใต้ และจำลองสภาพวิถีชีวิตของชาวใต้ ใช้งบประมาณ 240 ล้านบาทและใช้เวลาก่อสร้าง 4 ปี โดยเริ่มก่อสร้างเมื่อ พ.ศ. 2549 และแล้วเสร็จเมื่อ พ.ศ. 2552อาคารแสดงพันธุ์สัตว์น้ำภายในแบ่งส่วนการจัดแสดงออกเป็น 4 โซน ได้แก่โซนเอ กลุ่มสัตว์น้ำจืด และกลุ่มปลาบริเวณต้นน้ำโซนบี กลุ่มสัตว์น้ำกร่อย กลุ่มปลาเศรษฐกิจโซนซี กลุ่มสัตว์น้ำเค็ม กลุ่มปลาสวยงาม ปะการังโซนดี เรียกว่าโซน Big Tank จัดแสดงสัตว์น้ำเค็มต่างๆ เช่นฉลาม กระเบนภายในห้องโถงตรงกลางอาคารจะเป็นลานนิทรรศการกลางแจ้ง และร้านจำหน่ายของที่ระลึก
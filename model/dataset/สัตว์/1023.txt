การต้อนฝูงสัตว์กลับบ้าน  เป็นงานจิตรกรรมที่เขียนโดยปีเตอร์ เบรอเคิล   จิตรกรชาวเฟลมิชคนสำคัญของจิตรกรรมสมัยฟื้นฟูศิลปวิทยาแบบดัตช์และเฟลมิช ภาพ "การต้อนฝูงสัตว์กลับบ้าน" เขียนขึ้นในปี ค.ศ. 1565 ปัจจุบันตั้งแสดงอยู่ที่พิพิธภัณฑ์ประวัติศาสตร์ศิลปะในกรุงเวียนนา ประเทศออสเตรียภาพ "การต้อนฝูงสัตว์กลับบ้าน" เป็นภาพเขียนสีน้ำมันบนไม้ที่เป็นหนึ่งในชุดที่มีด้วยกันทั้งหมดหกภาพ ที่ยังคงเหลืออยู่ห้าภาพ แต่ละภาพในชุดเป็นภาพของช่วงเวลาต่าง ๆ ของปี ภาพอื่นในชุดนี้ก็ได้แก่คนล่าสัตว์ในหิมะ วันหมองหม่น การเกี่ยวหญ้า คนเกี่ยวข้าว 
เสือ เป็นละครโทรทัศน์แนวดราม่า-ระทึกขวัญ ผลิตโดย บริษัท เอ็กแซ็กท์ จำกัด ดัดแปลงจากเค้าโครงเรื่อง "เสือ" โดย ละลิตา ฉันทศาสตร์โกศล ถูกนำไปสร้างเป็นละครโทรทัศน์แล้ว 2 ครั้ง ครั้งแรกใน พ.ศ. 2546 ทางสถานีวิทยุโทรทัศน์ไทยทีวีสีช่อง 3 กำกับการแสดงโดย สันต์ ศรีแก้วหล่อ บทโทรทัศน์โดย เวฬุรีย์ เมธาวีวินิจ, กษิดินทร์ แสงวงศ์, พิมพ์มาดา พัฒนอลงกรณ์ นำแสดงโดย สหรัถ สังคปรีชา, เมทินี กิ่งโพยม ออกอากาศระหว่างวันที่ 5 เมษายน–11 พฤษภาคม 2546ครั้งที่ 2 ใน พ.ศ. 2557 ออกอากาศทางช่องวัน ผลิตโดย เอ็กแซ็กท์และซีเนริโอ กำกับการแสดงโดย กรัณย์ คุ้มอนุวงศ์ บทโทรทัศน์โดย เวฬุรีย์ เมธาวีวินิจ, กษิดินทร์ แสงวงศ์, พิมพ์มาดา พัฒนอลงกรณ์, สิบสาม นำแสดงโดย นิธิดล ป้อมสุวรรณ, เทย่า โรเจอร์ส และ ปรีติ บารมีอนันต์ โดยออกอากาศทุกวันพุธ-พฤหัสบดี ตั้งแต่วันที่ 26 พฤศจิกายน 2557 ถึงวันที่ 8 มกราคม 2558 และมีการออกอากาศสองตอนพิเศษเพื่อเป็นการทบทวนเนื้อเรื่องก่อนเข้าบทสรุปในวันที่ 31 ธันวาคม พ.ศ. 2557 และวันที่ 1 มกราคม พ.ศ. 2558
ดร.วอลเตอร์ เรนโบธ  หรือ วอลเตอร์ เจ. เรนโบธ  เป็นนักสัตววิทยาและนักมีนวิทยาชาวอเมริกันดร.เรนโบธ จบการศึกษาระดับปริญญาตรีด้านสัตววิทยา จากมหาวิทยาลัยอิลลินอยส์ เออร์แบนา-แชมเปญจน์ ในปี ค.ศ. 1971, ปริญญาโทด้านพันธุศาสตร์และการพัฒนาจากมหาวิทยาลัยแห่งเดียวกัน ในปี ค.ศ. 1973 และจบการศึกษาระดับปริญญาเอกด้านสิ่งแวดล้อมจากมหาวิทยาลัยมิชิแกนสเตต ในปี ค.ศ. 1981ดร.เรนโบธ เริ่มลงพื้นที่ศึกษาพันธุ์ปลาน้ำจืดของทวีปเอเชียที่ประเทศเวียดนาม, ไทยและลาว ตั้งแต่ยังเป็นนักศึกษาระดับปริญญาเอก โดยเป็นสมาชิกของสถาบันการศึกษาพันธุ์ปลาในลุ่มแม่น้ำโขงของมหาวิทยาลัยมิชิแกนสเตต ระหว่างปี ค.ศ. 1947-ค.ศ. 1976 หลังจากนั้นได้เดินทางไปยังหลายประเทศ เช่น บังกลาเทศหรือแกมเบียในแอฟริกาตะวันตก เพื่อศึกษาพันธุ์สัตว์น้ำที่นั่น ได้รับทุนจากองค์การอาหารและการเกษตรแห่งสหประชาชาติ  เพื่อเตรียมความพร้อมการจัดทำคู่มือภาคสนามเพื่อปลาของแม่น้ำโขงในประเทศกัมพูชา  ได้รับสัญญาอนุญาตจากคณะกรรมการแม่น้ำโขงเพื่อดำเนินการต่อการวิจัยที่ในระดับที่กว้างขึ้นทั่วประเทศในลุ่มแม่น้ำโขงตอนล่าง มีผลงานต่าง ๆ มากมาย อาทิ เช่น การอนุกรมวิธานปลาสะนากยักษ์  ในปี ค.ศ. 1991 ซึ่งเป็นปลาที่อยู่ในภาวะใกล้สูญพันธุ์อย่างวิกฤตและพบได้เฉพาะลุ่มแม่น้ำโขงที่เดียวในโลกเท่านั้น, การเปลี่ยนชื่อสกุลของปลาตะพาก จาก Puntius เป็น Hypsibarbus ในปี ค.ศ. 1996 และผลงานหนังสือ Fishes of the Cambodian Mekong ในปีเดียวกัน เป็นต้นปัจจุบัน เป็นรองศาสตราจารย์ประจำภาควิชาชีววิทยาและจุลชีววิทยา มหาวิทยาลัยวิสคอนซิน
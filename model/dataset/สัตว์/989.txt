ฮาคุบะ ซางูรุ  เป็นตัวละครที่ปรากฏตัวในมังงะเรื่อง จอมโจรอัจฉริยะ และเรื่อง ยอดนักสืบจิ๋วโคนัน ฮาคุบะ ซางูรุเป็นนักสืบ มีสัตว์เลี้ยงเป็นเหยี่ยวชื่อ "วัตสัน" ซึ่งมีชื่อมาจากนายแพทย์จอห์น เอช. วอตสัน ที่เป็นตัวละครจากนิยายสืบสวนเรื่อง เชอร์ล็อก โฮมส์ ด้วยเช่นกันฮาคุบะ ซางูรุมีบิดาเป็นตำรวจ ในมังงะ จอมโจรอัจฉริยะ เล่ม 3 ระบุว่าบิดามีตำแหน่งเป็นรองผู้บังคับการสืบสวน ส่วนในมังงะเล่มที่ 5 ระบุว่าบิดาเป็นผู้บัญชาการตำรวจนครบาล เขาย้ายกลับจากโรงเรียนมัธยมลอนดอนบริดจ์  ลอนดอน ประเทศอังกฤษ เข้ามาเรียนร่วมชั้นกับคุโรบะ ไคโตะและนาคาโมริ อาโอโกะ เขาถือเป็นนักสืบที่มีชื่อเสียงคนหนึ่ง ทั้งนี้เขามักจะบอกเวลาเป็นนาทีและวินาทีอยู่เป็นนิจ จากการสันนิษฐานและการรวบรวมหลักฐานต่าง ๆ ทำให้เขามั่นใจว่าคุโรบะ ไคโตะคือจอมโจรคิดนอกจากนี้ฮาคุบะ ซางูรุปรากฏตัวในมังงะเรื่อง ยอดนักสืบจิ๋วโคนัน ด้วยเช่นกัน ในมังงะเรื่องนี้เขาเลี้ยงเหยี่ยวไว้ตัวหนึ่งชื่อวัตสันในจอมโจรอัจฉริยะ  ฮาคุบะ ซางูรุ พยายามพิชิตใจหญิงสาวที่มีชื่อว่า "โคอิสึมิ อาคาโกะ" นอกจากนี้ ยังมีอีกหลายช่วงที่ฮาคุบะเผชิญเหตุการณ์ชิงไหวชิงพริบกับจอมโจรคิดด้วยเช่นกันในยอดนักสืบจิ๋วโคนัน  มีเหตุการณ์ที่ฮาคุบะ ซางูรุ พบกับโคนันอยู่หลายครั้ง ไม่ว่าจะเป็น "รวมพลยอดนักสืบ คุโด้ ชินอิจิ ปะทะ จอมโจรคิด"  ซึ่งฮาคุบะปรากฏตัวพร้อมกับเหยี่ยววัตสันในเหตุการณ์ที่มีนักสืบที่มากด้วยความสามารถมารวมตัวกันหลายราย และในตอน"3 วันกับฮัตโตริ เฮย์จิ"  ในฉบับของหนังสือการ์ตูน ในยอดนักสืบจิ๋วโคนัน เดอะมูฟวี่ ภาคบทเพลงมรณะแด่เหล่านักสืบ ; อังกฤษ: The Private Eyes' Requiem) มีการปรากฏโฉมหน้าฮาคุบะ ซางูรุ ซึ่งแท้จริงแล้ว เขาคือจอมโจรคิดที่ปลอมตัวมาเพื่อร่วมสืบคดีกับโคนัน
วงศ์ปลาตาเหลือกยาว  เป็นวงศ์ของปลากระดูกแข็ง ในอันดับปลาตาเหลือก  ใช้ชื่อวงศ์ว่า Elopidaeเป็นปลาที่มีลักษณะคล้ายกับปลาในวงศ์ปลาตาเหลือก  ซึ่งเป็นปลาที่อยู่ในอันดับเดียวกัน  กล่าวคือ มีรูปร่างเพรียวยาว ปลายหางแฉกเป็นสองแฉกเว้าลึก แบนข้าง เกล็ดมีสีเงินแวววาว ตามีความกลมโต ปากกว้าง ที่ใต้คางระหว่างกระดูกขากรรไกรล่างมีแผ่นกระดูกแข็ง 1 ชิ้น เหมือนกัน  แต่มีลำยาวยาวกว่า และที่ก้านครีบหลังก้านสุดท้ายไม่มีเส้นครีบยื่นยาวออกมาเป็นปลาขนาดใหญ่ มีขนาดโตเต็มที่ประมาณ 1 เมตร น้ำหนักเต็มที่ประมาณ 10 กิโลกรัม มีความปราดเปรียวว่องไว หากินโดยกินปลาขนาดเล็ก และสัตว์น้ำชนิดต่าง ๆ เป็นอาหาร  พบกระจายพันธุ์ในทะเลแถบเขตร้อนและเขตอบอุ่น และสามารถปรับตัวให้อาศัยอยู่ในน้ำจืดหรือน้ำกร่อยได้มีทั้งหมด 1 สกุล 7 ชนิดElops affinis Regan, 1909Elops hawaiensis Regan, 1909 Elops lacerta Valenciennes, 1847Elops machnata Elops saurus Linnaeus, 1766Elops senegalensis Regan, 1909Elops smithi McBride, C. R. Rocha, Ruiz-Carus & Bowen, 2010โดยคำว่า Elops หรือ Elopidae นั้นมาจากภาษากรีกแปลว่า "ชนิดของงู"วงศ์ปลาตาเหลือก
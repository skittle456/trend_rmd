แกงเผ็ด หรืออาจเรียกว่า แกงแดง ก็ได้ เพราะพริกแกงทำจากพริกแดงเป็นหลัก โดยจะมีส่วนผสมของกะทิเป็นหลักในการแกง นิยมที่จะแกงกับเนื้อไก่ เนื้อวัว เนื้อหมู เนื้อเป็ดหรือกุ้ง หรือเต้าหู้สำหรับผู้เป็นมังสวิรัติและใส่หน่อไม้ มะเขือเปาะ ใบโหระพา เป็นหนึ่งในแกงยอดนิยมของคนไทยพริกแกงเผ็ด มักถูกเตรียมในครกและสาก มีสีแดงมาจากพริกชี้ฟ้าแห้ง ส่วนประกอบหลักมีดังนี้ กระเทียม, หอมแดง, พริกแห้ง, ข่า, กะปิ, เกลือ, ผิวมะกรูด, รากผักชี , ลูกผักชี, เมล็ดยี่หร่า , พริกไทย, ตะไคร้เริ่มจากการผัดพริกแกงในกระทะกับน้ำมัน หลังจากนั้นจึงเติมกะทิและเนื้อสัตว์ต่าง ๆ ในน้ำแกงเช่นเนื้อไก่ เนื้อวัว เนื้อหมู เนื้อเป็ดหรือกุ้ง และบางครั้งอาจเติมเนื้อกบหรือเนื้องู แต่นิยมเพียงสามอย่างแรกเท่านั้น เนื้อสัตว์จะถูกหันให้พอดีคำ จากนั้นจึงเติมน้ำปลา น้ำตาล ใบมะกรูด มะเขือเปาะ หน่อไม้ และใบโหระพา
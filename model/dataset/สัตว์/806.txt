แมนนาทีแอมะซอน  เป็นแมนนาทีชนิดหนึ่งที่อาศัยอยู่ในแหล่งน้ำจืดในลุ่มน้ำแอมะซอน เป็นสัตว์น้ำในอันดับพะยูนหรือที่รู้จักกันในชื่อวัวทะเล พบในประเทศบราซิล เปรู โคลัมเบีย เอควาดอร์ กายอานา และเวเนซุเอลา ลำตัวมีสีเทาหรือน้ำตาลออกเทา ผิวหนา เหี่ยวย่น มีหนวดรอบปาก มันไม่มีศัตรูทางธรรมชาติที่สำคัญ นอกจากถูกล่าโดยมนุษย์เป็นครั้งคราว แมนนาทีเป็นญาติใกล้ชิดกับพะยูนซึ่งเป็นสัตว์น้ำที่เป็นสัตว์เลี้ยงลูกด้วยน้ำนมจำพวกเดียวที่กินพืชในปัจจุบันแมนนาทีแอมะซอนเป็นแมนนาทีขนาดเล็กที่สุดนอกเหนือไปจากแมนนาทีแคระ มันยาว 2.8 เมตร ตัวเมียใหญ่กว่าตัวผู้ สามารถหนักได้ถึง 360 ถึง 540 กิโลกรัม ไม่มีเล็บที่ปลายครีบ
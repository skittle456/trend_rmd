ดอกไม้ทะเล   เป็นสัตว์ทะเลไม่มีกระดูกสันหลังหลายชนิดและหลายสกุล ในอันดับ Actiniaria อาศัยอยู่ภายใต้ท้องทะเลและมหาสมุทร ลักษณะของลำตัวที่มีรูปร่างคล้ายถุงรูปทรงกระบอก มีด้านหนึ่งเป็นฐานสำหรับยืด ด้านตรงข้ามเป็นช่องปาก   บริเวณช่องปากมีอวัยวะที่มีลักษณะคล้ายกับหนวดอยู่รอบๆ และจะมีสีสันที่แตกต่างกันเช่น สีแดง สีเขียว สีส้ม สีชมพู เป็นต้น
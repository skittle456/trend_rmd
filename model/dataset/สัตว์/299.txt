ฉัททันต์หัตถี เป็นสัตว์หิมพานต์ตระกูลช้าง ลักษณะภายนอกเป็นช้างที่มีกายสีขาวเหมือนสีเงิน  มีงาขาวเหมือนสีเงินยวงเป็นแขนง มีหาง เท้า และสันหลังสีแดง   ฉัททันตหัตถี คือหนึ่งในประติมากรรมของสัตว์หิมพานต์ที่ถูกสร้างขึ้นมาพื่อประดับตกแต่งอยู่ทางด้านทิศเหนือของพระเมรุมาศในพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช ฉัททันต์หัตถี คือหนึ่งใน ๑๐ หมู่่ ของช้างตระกูลพรหมพงศ์ ที่พระพรหมได้สร้างช้างตระกูลพรหมพงศ์ เป็นชาติพราหมณ์ มี ๑๐ หมู่ คือ ฉัททันต์หัตถี อุโบสถหัตถี เหมหัตถี มงคลหัตถี คันธหัตถี ปิงคัลหัตถี ดามพหัตถี บัณฑรหรือนาคันทร คังไคยหัตถี และกาลวกะหัตถี ฉัททันต์หัตถี ถือว่าเป็นพญาช้าง เพราะมีกำลังสูงสุดเหาะไปในอากาศได้ เดินรวดเร็วมาก  โดยเดินทางรอบจักรวาล ออกจากพระราชวังแต่เวลาพอรุ่ง พอพระอาทิตย์ขึ้นก็กลับมาถึงวัง
วงศ์ปลาหมูกระโดงสูง  เป็นวงศ์ของปลาน้ำจืดกระดูกแข็ง ในอันดับปลาตะเพียน  ใช้ชื่อวิทยาศาสตร์ว่า Catostomidae มีลักษณะโดยรวมคล้ายกับปลาในวงศ์ปลาตะเพียน  หรือ วงศ์ปลาสร้อยน้ำผึ้ง  ที่อยู่ในอันดับเดียวกัน มีลักษณะร่วม คือ มี ปากอยู่ด้านล่างของส่วนหัว ริมฝีปากหนา มีความแตกต่างไปจากปลาวงศ์อื่นในอันดับเดียวกัน คือ มีแถวฟันในคอหอยเพียงแถวเดียวเท่านั้น มีความยาวเต็มที่ประมาณ 60-90 เซนติเมตร แต่ส่วนใหญ่จะมีความยาวน้อยกว่านั้น เป็นปลาที่หากินตามพื้นท้องน้ำ โดยหากินอาหารจำพวก ตะไคร่น้ำหรือสัตว์น้ำขนาดเล็ก เช่น หนอนแดง, ไส้เดือนน้ำ, กุ้ง หรือ แมลงน้ำต่าง ๆ เป็นต้น พบกระจายพันธุ์ส่วนมากในทวีปอเมริกาเหนือ และพบบางส่วนในประเทศจีน แบ่งออกได้เป็น 13 สกุล 68 ชนิด มีหลายชนิด หลายสกุลที่สูญพันธุ์ไปหมดแล้ววงศ์ Catostomidaeวงศ์ย่อย Catostominaeเผ่า Catostominiสกุล Catostomusสกุล Chasmistesสกุล Deltistesสกุล Xyrauchenเผ่า Erimyzoninaeสกุล Erimyzonสกุล Minytremaเผ่า Thoburniinaeสกุล Hypenteliumสกุล Thoburniaเผ่า Moxostomatiniสกุล Moxostomaวงศ์ย่อย Cycleptinaeสกุล Cycleptusวงศ์ย่อย Ictiobinaeสกุล †Amyzonสกุล Carpiodesสกุล Ictiobusวงศ์ย่อย Myxocyprininaeสกุล Myxocyprinusสกุลที่สูญพันธุ์ไปหมดแล้วสกุล †Jianghanichthysสกุล †Plesiomyxocyprinusสกุล †Vasnetzovia
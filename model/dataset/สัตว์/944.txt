Mycobacterium tuberculosis  เป็นแบคทีเรียก่อโรคในสกุล Mycobacterium และเป็นสาเหตุของวัณโรค ค้นพบครั้งแรกเมื่อ พ.ศ. 2425 โดยRobert Koch M. tuberculosis มีลักษณะพิเศษคือมีส่วนที่เป็นไขห่อหุ้มเซลล์  ทำให้ย้อมสีแบบแกรมไม่ติด ต้องใช้การย้อมแบบ acid-fast แทน M. tuberculosis เป็นเชื้อที่ต้องการออกซิเจนในการเจริญสูงมาก เป็นเชื้อก่อโรคในทางเดินหายใจของสัตว์เลี้ยงลูกด้วยนม MTB ติดเชื้อที่ปอด วิธีที่ใช้ในการวินิจฉัยได้แก่ tuberculin skin test, การย้อมสี acid-fast และเอกซเรย์ปอดจีโนมของ M. tuberculosis ได้หาลำดับเบสแล้วเมื่อ พ.ศ. 2541M. tuberculosis มาจากสกุล Mycobacterium ซึ่งมีสมาชิกที่เป็นที่รู้จักแล้วหลายร้อยสปีชีส์ ซึ่งที่เป็นที่รู้จักอย่างแพร่หลายคือ M. tuberculosis และ M. leprae  M. tuberculosis มีความหลากหลายทางพันธุกรรม ซึ่งเป็นผลมาจากความแตกต่างของฟีโนไทป์ระหว่างเชื้อที่คัดแยกได้ทางคลินิก สายพันธุ์ที่ต่างกันของM. tuberculosis เกี่ยวข้องกับความแตกต่างทางภูมิศาสตร์ แต่ไม่มีผลต่อการวินิจฉัยและการผลิตวัคซีน โดยวิวัฒนาการในระดับเล็กน้อยจะส่งผลต่อความเหมาะสมต่อความเหมาะสมและกลไกในการแพร่กระจายของสายพันธุ์ที่ดื้อยาปฏิชีวนะ M. tuberculosisถูกค้นพบครั้งแรกเมื่อ 24 มีนาคม พ.ศ.2425 โดย Robert Koch ซึ่งต่อมาได้รับรางวัลโนเบลสาขาสรีรวิทยาหรือการแพทย์สำหรับการค้นพบนีใน พ.ศ. 2448 ซึ่งเรียกแบคทีเรียนี้ว่า "Koch's bacillus".การปรากฏของวัณโรคพบได้ทั่วไปในประวัติศาสตร์ แต่มีการเปลี่ยนชื่อหลายครั้ง ใน พ.ศ. 2263 เริ่มมีการเก็บตัวอย่างจากผู้ป่วยวัณโรค ดังที่นายแพทย์ Benjamin Marten ได้อธิบายไว้ใน A Theory of Consumption ว่าวัณโรคอาจเกิดจากสิ่งมีชีวิตขนาดเล็กที่ส่งผ่านระหว่างผู้ป่วยทางอากาศ 
ศูนย์การค้าสยามพารากอน  เป็น ศูนย์การค้า ขนาดใหญ่ในกลุ่มวันสยาม มีขนาดใหญ่เป็นอันดับที่ 3 ของประเทศไทย รองจากศูนย์การค้า เซ็นทรัลเวิลด์ และ เซ็นทรัลพลาซา เวสต์เกต บริหารงานโดย บริษัท สยามพิวรรธน์ จำกัด ร่วมกับ บริษัท เดอะมอลล์กรุ๊ป จำกัด ในนาม บริษัท สยามพารากอน ดีเวลลอปเม้นท์ จำกัด และ บริษัท สยามพารากอน รีเทล จำกัด ตั้งอยู่บน ถนนพระรามที่ 1 ในพื้นที่แขวงปทุมวัน เขตปทุมวัน กรุงเทพมหานคร เน้นความสำคัญกับกลุ่มลูกค้าที่มีกำลังซื้อสูง กลุ่มนักท่องเที่ยว กลุ่มลูกค้าต่างชาติ และกลุ่มลูกค้าระดับกลางถึงบนในศูนย์การค้าเดียว อีกทั้งยังเป็นศูนย์การค้าคู่แข่งกับ เซ็นทรัลเวิลด์ โดยตรงสยามพารากอนมีลูกค้าชาวไทยประมาณ 60% และชาวต่างชาติ 40% เป็นสถานที่ที่มีผู้แชร์ภาพผ่านอินสตาแกรมมากที่สุดในโลกในปี พ.ศ. 2556 จากข้อมูลปี 2560 มีผู้มาเยี่ยมเยือนศูนย์การค้าเฉลี่ย 80,000-200,000 คน/วัน นักท่องเที่ยวต่างชาติที่มาเยือนอันดับ 1 คือ จีน รองลงมาคือ ญี่ปุ่น เกาหลีใต้ อินเดีย และมาเลเซีย เป็นต้นจากข้อมูลในปี พ.ศ. 2544 สยามพารากอนใช้ไฟฟ้าราว 123 ล้านหน่วยต่อปี เมื่อเปรียบเทียบกับจังหวัดแม่ฮ่องสอนในช่วงเวลาเดียวกันที่มีประชากรราว 2.5 แสนคน ใช้ไฟ 65 ล้านหน่วยศูนย์การค้าสยามพารากอนตั้งอยู่บนถนนพระรามที่ 1 สร้างขึ้นบนที่ดินส่วนหนึ่งของ วังสระปทุม อันเป็นที่ดินพระราชมรดกของราชสกุลมหิดลที่ได้รับพระราชทานจาก พระบาทสมเด็จพระจุลจอมเกล้าเจ้าอยู่หัว สำหรับสร้างวังพระราชทานแก่ สมเด็จพระเจ้าลูกยาเธอ เจ้าฟ้ามหิดลอดุลยเดช แต่เดิมที่ดินส่วนนี้เป็นสวนผลไม้ของ สมเด็จพระศรีสวรินทิราบรมราชเทวี พระพันวัสสาอัยยิกาเจ้า ต่อมาบริษัท บางกอกอินเตอร์คอนติเนนตอล โฮเต็ลส จำกัด  ได้ขอเช่าที่ดินดังกล่าวจาก วังสระปทุม เพื่อก่อสร้างโรงแรมสยามอินเตอร์คอนติเนนตัล ซึ่งถือเป็นโรงแรมแห่งแรกของไทยที่บริหารด้วยเชนโรงแรมจากต่างประเทศ เมื่อโรงแรมดำเนินกิจการมาครบ 30 ปี ครบกำหนดสัญญาเช่าในปี พ.ศ. 2538 และได้รับการขยายอายุสัญญาต่อไปอีก 60 ปี จึงมีการปรับปรุงสัญญาใหม่โดยต่อสัญญาเช่าไปอีก 90 ปี จึงมีโครงการพัฒนาอสังหาริมทรัพย์ขนาดใหญ่บนพื้นที่เดิมของโรงแรม เพื่อให้เหมาะสมกับมูลค่าของที่ดินที่เพิ่มสูงขึ้น จึงได้รื้อโรงแรมและสิ่งปลูกสร้างลง เพื่อพัฒนาเป็นศูนย์การค้าแห่งใหม่บนพื้นที่ดังกล่าว คือ ศูนย์การค้าสยามพารากอน โดยเป็นการลงทุนร่วมกันระหว่าง บริษัท เดอะมอลล์ กรุ๊ป จำกัด และ บริษัท สยามพิวรรธน์ จำกัด โดย สมเด็จพระเทพรัตนราชสุดา สยามบรมราชกุมารี เสด็จพระราชดำเนินทรงเปิดอาคารศูนย์การค้าเมื่อวันที่ 9 ธันวาคม พ.ศ. 2548สยามพารากอนเป็นอาคารสูง 8 ชั้น และชั้นใต้ดินอีก 2 ชั้น มีลิฟต์แก้วที่ใช้กระจกทั้งหมดเป็นแห่งแรกของประเทศ  มีจำนวนลิฟต์ทั้งหมด 26 ตัว แบ่งเป็นลิฟต์แก้วแบบใช้กระจกทั้งหมด 2 ตัว ลิฟต์แก้วแบบธรรมดา 2 ตัว ลิฟต์ธรรมดา 22 ตัว บันไดเลื่อน 85 ตัว ทางเลื่อน 4 ตัว พื้นที่ใช้สอยประมาณ 500,000 ตารางเมตร และใช้เงินลงทุนมากกว่า 15,000 ล้านบาทสยามพารากอน ประกอบด้วยพื้นที่สำคัญดังนี้ห้างสรรพสินค้าพารากอน  เป็นห้างสรรพสินค้าในอาคารสยามพารากอน บริหารงานโดย บริษัท สยามพารากอน รีเทล จำกัด ซึ่งกลุ่มเดอะมอลล์เป็นผู้ถือหุ้นใหญ่ ภายในประกอบด้วยแผนกและร้านค้าย่อยต่างๆ นอกจากนี้ยังมีแผนกสินค้า "เอ็กโซทีค ไทย" ซึ่งจำหน่ายผลิตภัณฑ์ของไทย รองรับกลุ่มนักท่องเที่ยวต่างชาติศูนย์การค้าพารากอน  เป็นศูนย์การค้าในอาคารสยามพารากอน บริหารงานโดย บริษัท สยามพารากอน ดีเวลลอปเม้นท์ จำกัด ซึ่งกลุ่มสยามพิวรรธน์เป็นผู้ถือหุ้นใหญ่ โดยโอบล้อมส่วนของห้างสรรพสินค้าทางทิศเหนือ ตะวันตก และใต้ ในลักษณะคล้ายรูปตัวแอล ภายในพื้นที่ศูนย์การค้า ประกอบด้วยร้านสินค้าลักชูรี ร้านค้าแฟชัน ร้านสินค้าเทคโนโลยี โชว์รูมรถยนต์ ร้านสินค้าเฟอร์นิเจอร์และของตกแต่งบ้าน ร้านอาหาร นอกจากนี้ยังเป็นที่ตั้งของร้านภูฟ้าผสมผสาน ร้านหนังสือคิโนะคูนิยะ สาขาที่สามในประเทศไทยต่อจากเซ็นทรัลเวิลด์ และเอ็มโพเรียม  และสถานออกกำลังกายฟิตเนส เฟิร์ส แพลทินัม ซึ่งสร้างบนพื้นที่เดิมของแคลิฟอร์เนีย ว้าว เอ็กซ์พีเรียนซ์ อีกด้วยสยามพารากอน เป็นที่ตั้งของซูเปอร์มาร์เก็ต "กูร์เมต์ มาร์เก็ต" แห่งที่สองต่อจากเอ็มโพเรียม นอกจากนี้ยังมีโซนร้านอาหารต่างๆ อาทิ พารากอน ฟู้ด ฮอลล์ เดอะ กูร์เมต์ การ์เดน ฟู้ด พาสซาจ เป็นต้น และยังมีร้านอาหารต่างๆ กระจายตัวโดยรอบศูนย์การค้าพิพิธภัณฑ์สัตว์น้ำ ซี ไลฟ์ โอเชียน เวิลด์ กรุงเทพ หรือ บางกอก ซี ไลฟ์ โอเชียนเวิลด์  เป็นพิพิธภัณฑ์สัตว์น้ำในสยามพารากอน บริหารงานโดย เมอร์ลิน เอ็นเตอร์เทนเมนท์ กรุ๊ปพารากอน ซีนีเพล็กซ์  เป็นโรงภาพยนตร์ในศูนย์การค้าสยามพารากอน บริหารงานโดย บริษัท สยาม ซีนีเพล็กซ์ จำกัด ในเครือเมเจอร์ ซีนีเพล็กซ์ โดยมีโรงภาพยนตร์ย่อยจำนวน 16 โรง ในจำนวนนี้มีโรงภาพยนตร์แอลอีดี สกรีน โฟร์ดีเอกซ์ และไอแมกซ์ ระบบละ 1 โรง นอกจากนี้ยังมีโรงภาพยนตร์ไอแม็กซ์ วีอาร์ จำนวน 8 สถานีย่อย โถงกิจกรรมอินฟินิซิตี้ฮอลล์ และบลูโอ รึธึ่ม แอนด์ โบว์ล สาขาแรกในประเทศไทยรอยัลพารากอนฮอลล์  เป็นศูนย์แสดงสินค้าและการประชุมในศูนย์การค้าสยามพารากอน บริหารงานโดย บริษัท รอยัล พารากอน เอ็นเตอร์ไพรส์ จำกัด ภายในประกอบด้วยห้องโถงใหญ่ 3 ห้อง และห้องประชุมเล็กอีก 5 ห้องคิดส์ซาเนีย กรุงเทพ  เป็นศูนย์การเรียนรู้ในรูปแบบเมืองจำลองสำหรับเด็ก ลิขสิทธิ์จากประเทศเม็กซิโก สร้างในพื้นที่เดิมของโรงละครสยามโอเปร่าโรงแรมสยาม เคมปินสกี กรุงเทพ  และเคมพินสกี เรสซิเดนเซส สยาม  เป็นโรงแรมและอาคารชุดเพื่อการพักอาศัย โดยเป็นการร่วมทุนกับเครือโรงแรมและรีสอร์ท เคมปินสกีอาเก ประเทศเยอรมนีลานกิจกรรมพาร์คพารากอน เชื่อมตัวศูนย์การค้า สถานีรถไฟฟ้าบีทีเอสสยาม และสยามเซ็นเตอร์ นอกจากนี้ยังเป็นที่ตั้งของจอแอลอีดีขนาดใหญ่อีกด้วย
ระบบอวัยวะ  เป็นกลุ่มของอวัยวะที่ทำงานร่วมกัน ตัวอย่างที่เห็นได้ชัดในสัตว์เลี้ยงลูกด้วยน้ำนมและสัตว์อื่น ๆ รวมทั้งมนุษย์ เช่น ระบบไหลเวียนโลหิต, ระบบทางเดินหายใจ, ระบบประสาท เป็นต้น กลุ่มของระบบอวัยวะหลาย ๆ ระบบรวมกันประกอบเป็นสิ่งมีชีวิต ร่างกายมนุษย์ประกอบด้วยระบบต่างๆ มากมายเนื่องจากจัดเป็นสิ่งมีชีวิตที่มีกลไกการทำงานที่สลับซับซ้อน การศึกษาระบบที่ทำงานเฉพาะเหล่านี้คือวิชากายวิภาคศาสตร์มนุษย์ ระบบอวัยวะในมนุษย์ยังสามารถพบได้ในสัตว์ชนิดอื่น ๆ อีกหลายชนิดระบบไหลเวียนโลหิต  ทำหน้าที่สูบฉีดและลำเลียงเลือดมาจากและไปยังปอดและส่วนต่าง ๆ ของร่างกาย โดยผ่านหัวใจ, เลือด, หลอดเลือดระบบทางเดินอาหาร  ทำหน้าที่ย่อยและดูดซึมอาหารโดยมีอวัยวะที่ทำหน้าที่เช่น ต่อมน้ำลาย, หลอดอาหาร, กระเพาะอาหาร, ตับ, ถุงน้ำดี, ตับอ่อน, ลำไส้, ไส้ตรง, และทวารหนักระบบต่อมไร้ท่อ  ทำหน้าที่ติดต่อสื่อสารภายในร่างกายโดยอาศัยฮอร์โมนซึ่งผลิตจากต่อมไร้ท่อ เช่น ไฮโปทาลามัส, ต่อมใต้สมอง, ต่อมไพเนียล, ต่อมไทรอยด์, ต่อมพาราไทรอยด์, และต่อมหมวกไตระบบปกคลุมร่างกาย  ได้แก่ผิวหนัง, ผม, ขน, และเล็บ มีหน้าที่ปกคลุมร่างกาย ควบคุมอุณหภูมิภายในร่างกาย รับความรู้สึกจากภายนอกระบบน้ำเหลือง เป็นโครงสร้างที่เกี่ยวข้องกับการขนถ่ายน้ำเหลืองระหว่างเนื้อเยื่อและกระแสเลือด ประกอบด้วย น้ำเหลือง, ต่อมน้ำเหลือง, และหลอดน้ำเหลือง ซึ่งทำหน้าที่ขนส่งน้ำเหลืองนั้นจัดว่าอยู่ในระบบภูมิคุ้มกัน  ซึ่งมีหน้าที่ต่อต้านสารก่อโรคโดยเม็ดเลือดขาว, ต่อมทอนซิล, ทอนซิลคอหอย  , ต่อมไทมัส และม้ามระบบกล้ามเนื้อ  เกี่ยวกับการเคลื่อนไหวโดยใช้การยืดหดของกล้ามเนื้อระบบประสาท  ทำหน้าที่รวบรวม ขนส่ง และประมวลข้อมูลจากสมอง, ไขสันหลัง, และเส้นประสาทระบบสืบพันธุ์  ประกอบด้วยอวัยวะสืบพันธุ์ แบ่งเป็นของเพศชายและเพศหญิง เพศหญิง รังไข่, ท่อนำไข่, มดลูก, ช่องคลอด, ต่อมน้ำนม,                เพศชาย อัณฑะ, หลอดนำอสุจิ, ถุงน้ำอสุจิ, ต่อมลูกหมาก, และองคชาต ทำหน้าที่ในการสืบพันธุ์ระบบทางเดินหายใจ  ประกอบด้วยอวัยวะที่ทำหน้าที่เกี่ยวกับการหายใจ เช่น คอหอย, กล่องเสียง, ท่อลม, หลอดลม, ปอด, และกะบังลมระบบโครงกระดูก  ค้ำจุนและป้องกันโครงสร้างอื่น ๆ ด้วยกระดูก, กระดูกอ่อน, เอ็น และเอ็นกล้ามเนื้อระบบขับถ่ายปัสสาวะ  ไต, ท่อไต, กระเพาะปัสสาวะ, และท่อปัสสาวะซึ่งทำหน้าที่ในการขับของเสียออกจากร่างกาย และปรับสมดุลน้ำ แร่ธาตุ และการขับถ่ายปัสสาวะSystems Biology: An Overview by Mario Jardon: A review from the Science Creative Quarterly, 2005.Synthesis and Analysis of a Biological System, by Hiroyuki Kurata, 1999.
โตเกียวซีไลฟ์ปาร์ค  เป็นพิพิธภัณฑ์สัตว์น้ำขนาดใหญ่แห่งหนึ่ง ของประเทศญี่ปุ่น ตั้งอยู่ในกรุงโตเกียว ใกล้กับโตเกียวดิสนีย์แลนด์ ริมอ่าวโตเกียวโตเกียวซีไลฟ์ปาร์ค เปิดให้บริการมาตั้งแต่ปี ค.ศ. 1989 อัตราค่าเข้าชม ผู้ใหญ่ 700 เยน, เด็กอายุต่ำกว่า 11 ปี เข้าฟรี, เด็กอายุ 12-14 ปี 250 เยน, ผู้สูงอายุตั้งแต่ 65 ปีขึ้นไป 350 เยน เปิดให้บริการทุกวันยกเว้นวันพุธ แต่หากวันพุธนั้นตรงกับวันหยุด ก็จะเลื่อนไปหยุดวันอื่นแทน เปิดให้บริการตั้งแต่เวลา 09.30-17.00 น. แต่ห้องจำหน่ายบัตรจะปิดตั้งแต่เวลา 16.00 น. ทางด้านหน้าเข้าตัวอาคารพิพิธภัณฑ์ เป็นกำแพงน้ำตกที่มีตัวหนังสือและตราสัญลักษณ์ของพิพิธภัณฑ์ขนาดใหญ่ ขณะที่ตัวอาคารจะเป็นโดมแก้วกลางสระน้ำพุ ที่เมื่อขึ้นไปบนชั้น 3 จะมองเห็นทิวทัศน์โดยรอบของอ่าวโตเกียวได้ชัดเจน และหากมองจากระยะไกลกลับมาที่ตัวอาคาร จะเหมือนอาคารลอยเด่นอยู่เหนือผิวน้ำ เป็นสถานที่ ๆ มีอากาศบริสุทธิ์มาก เต็มไปด้วยโอโซน การจัดแสดงแบ่งออกเป็น 7 ส่วน 2 ชั้น ได้แก่ชั้นบนVoyagers of the Sea เป็นส่วนแสดงปลาทะเลชนิดต่าง ๆ ที่เป็นนักเดินทางของท้องทะเล เช่น ปลาฉลามหัวค้อน, ปลาฉลาม, ปลาทูน่า, ปลากระเบน, ปลากระโทงแทง ในตู้ขนาดใหญ่ ความจุน้ำ 2,200 ตัน มีนิทรรศการถาวรให้ความรู้เกี่ยวกับปลาทูน่าชั้นล่างThe Sea of the World เป็นส่วนแสดงส่วนต่าง ๆ ของทะเลของโลก ซึ่งแบ่งออกเป็น 7 ส่วน เป็นตู้ปลาทั้งหมด 24 ตู้ จำลองระบบนิเวศวิทยาใต้ทะเลของส่วนต่าง ๆ รวมถึงขั้วโลกด้วยDeep Sea Theater เป็นส่วนมีอัฒจันทร์ให้นั่งชมให้อาหารปลา โดย นักประดาน้ำในตู้The Shorline ส่วนแสดงแนวปะการังของชายฝั่งคันโต คือ ชายฝั่งทะเลรอบ ๆ โตเกียวและจังหวัดใกล้เคียงPenguins ส่วนแสดงนกเพนกวินชนิดต่าง ๆ อาทิ เพนกวินจักรพรรดิ, เพนกวินฮัมโบลด์ ซึ่งที่นี่นับเป็นแห่งหนึ่งที่มีการเลี้ยงและเพาะขยายพันธุ์นกเพนกวินไว้มากที่สุดThe Kelp Forest เป็นส่วนแสดงสาหร่ายทะเลขนาดใหญ่The Sea of Tokyo เป็นส่วนแสดงสิ่งมีชีวิตที่อาศัยอยู่ยังอ่าวโตเกียว จนถึงเกาะโอะซะกะระวะ และเกาะอิซูSea Birds ส่วนจำลองชีวิตความเป็นอยู่ของนกทะเลต่าง ๆ เป็นก้อนหินและหน้าผาจำลอง
เขากวาง  คือ เขาสัตว์ของสัตว์เคี้ยวเอื้องจำพวกกวาง   สำหรับเขากวางอ่อนที่เป็นกล้วยไม้ป่า ดูที่ เขากวางอ่อนเขากวางอ่อน อุดมไปด้วยสารอาหารประเภทต่าง ๆ ที่มีประโยชน์ต่อร่างกายมนุษย์ ถือเป็นผลิตผลจากสมุนไพรของสัตว์ เขากวางอ่อนถูกใช้เป็นสมุนไพรอย่างยาวนานไม่ต่ำกว่า 2,000 ปี แล้วในหลายประเทศ เช่น จีน, ญี่ปุ่น, เกาหลี, เวียดนาม, มองโกเลีย, รัสเซีย และอีกหลาย ๆ ประเทศในทวีปเอเชีย มีความเชื่อว่าเขากวางอ่อนช่วยควบคุมพลังหยาง อันเป็นตัวควบคุมพลังงานในร่างกายมนุษย์ ทำให้การไหลเวียนโลหิตเป็นไปได้โดยดีเขากวางอ่อนประกอบไปด้วยโปรตีน, แร่ธาตุ, โอเมกา, กรดอะมิโน และไขมันชนิดที่ร่างกายสามารถดูดซึมและละลายไปใช้เป็นประโยชน์ต่อร่างกายได้ นอกจากนี้แล้วยังมีฮอร์โมนพรอสตาแกรนดินท์ และสารไอจีเอฟ 1ช่วยให้ร่างกายกระชุ่มกระชวย ความจำดีนอกจากนี้แล้ว เขากวางที่พลัดเขาทิ้งแล้วยังเป็นแหล่งแคลเซียมของสัตว์ฟันแทะบางชนิด เช่น เม่น เป็นต้น  ปัจจุบัน ในการเลี้ยงกวางในเชิงพาณิชย์ นอกจากความต้องการหนัง และเนื้อแล้ว การตัดเขากวางอ่อนก็ยังเป็นสิ่งที่ต้องการ โดยเริ่มตัดครั้งแรกเมื่อกวางอายุได้ 3 ปี หลังจากนั้นจะตัดได้ทุกปี ๆ ละครั้ง เมื่อกวางมีน้ำหนักมากขึ้นน้ำหนักเขาจะเพิ่มขึ้นด้วย เขากวางอ่อนที่ได้คุณภาพและเหมาะสมจะตัด คือ เขาอ่อนที่มีอายุประมาณ 65-70 วัน โดยผู้ตัดจะต้องมีความชำนาญ และไม่ให้กวางได้รับบาดเจ็บ
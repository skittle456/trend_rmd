โรบิน แม็กลอริม วิลเลียมส์  เกิดเมื่อวันที่ 21 กรกฎาคม ค.ศ. 1951 เป็นนักแสดงชาวอเมริกัน ผู้ชนะเลิศรางวัลออสการ์ สาขานักแสดงนำชายยอดเยี่ยมในภาพยนตร์เรื่อง Good Will Hunting ทั้งยังได้รางวัลลูกโลกทองคำ 6 ครั้ง และ Screen Actors Guild Awards 2 ครั้ง และรางวัลแกรมมี่ 3 ครั้งวิลเลียมส์ เกิดในชิคาโก้ เขาใช้ชีวิตในวัยเด็กที่มิชิแกน บิดาของเขาเป็นผู้บริหารคนหนึ่งในบริษัทฟอร์ด มอเตอร์ หลังจากที่พ่อของเขาเกษียณ ครอบครัวของเขาก็ย้ายไปอยู่ในแคลิฟอร์เนีย วิลเลียมส์เรียนที่ Juilliard School ในนิวยอร์ก สาขาวิชารัฐศาสตร์แต่ก็ลาออกมาก่อนโดยหันมาเรียนทางด้านดรามาแทน เขาเริ่มต้นการแสดง ด้วยละครใบ้ และตัวตลกของคณะละครสัตว์ West Coastวิลเลียมส์ประสบความสำเร็จอย่างมากในช่วงทศวรรษที่ 70 รวมไปถึงธุรกิจร้าน Comedy Store ในลอสแอนเจลิส เขาได้รับเชิญในเรื่อง Happy Days เขามีผลงานภาพยนตร์เรื่องแรกคือ Popeye ในปี 1980 และเขาก็ได้รับการชมเชยจากเรื่อง The World According to Garp ในปี 1982 หลังจากนั้นเขาก็มีโปรเจกต์เล็กๆ กับเรื่อง Club Paradise ในปี 1986 ปีต่อมาเขาได้รับการเสนอชื่อเข้าชิงรางวัลออสการ์จากเรื่อง Good Morning, Vietnam ที่รับบทเป็นดีเจคนที่ได้รับมอบหมายให้ไปยังกองทัพสหรัฐในเวียดนามเขาได้รับการเสนอชื่อเข้าชิงรางวัลออสการ์อีกครั้งในบทของครู ในภาพยนตร์เรื่อง Dead Poets Society ต่อมาเขารับบทหมอรักษาคนไข้ที่เคลื่อนไหวไม่ได้ เรื่อง Awakenings ก็ได้รับการชมเชยเช่นกัน ต่อมาในปี 1991 เขารับบทเป็นปีเตอร์ แพน ของผู้กำกับ สตีเฟ่น สปีลเบิร์ก ในเรื่อง Hook แต่ภาพยนตร์ไม่ประสบความสำเร็จเท่าที่ควร ในปีเดียวกับเขาได้รับ รางวัลออสการ์สาขานักแสดงนำฝ่ายชายยอดเยี่ยม จากเรื่อง The Fisher King และในปี 1992 เขาพากย์เสียงให้กับการ์ตูนดิสนีย์เรื่อง Aladdin และยังพากย์ให้กับเรื่อง Toys และในปีต่อมาแสดงในภาพยนตร์ที่ประสบความสำเร็จทางได้อย่างเรื่อง Mrs. Doubtfire หลังจากนั้น 3 ปี วิลเลียมส์ก็ประสบความสำเร็จในภาพยนตร์เรื่อง The Birdcage ในปี 1995 เขามีผลงานแนวผจญภัยเรื่อง จูแมนจี้ เกมดูดโลกมหัศจรรย์ และในปีต่อมากับภาพยนตร์เรื่อง Jack และรับบทเป็น ออสริค ในภาพยนตร์ของเช็คสเปียร์ครั้งแรกในเรื่อง Hamlet ในปี 1997 เขาประสบความสำเร็จในเรื่อง Flubber และในปีเดียวกับได้รับรางวัลออสการ์เป็นครั้งที่ 2 กับภาพยนตร์เรื่อง Good Will Hunting ในสาขาผู้แสดงสมทบชายยอดเยี่ยม ในปลายทศวรรษที่ 90 เขาไม่ค่อยมีผลงานโดดเด่นมากนัก แต่ก็มีผลงานอย่าง One Hour Photo และ Insomniaโรบิน วิลเลียมส์ เสียชีวิตเมื่อวันที่ 11 สิงหาคม ค.ศ. 2014 ซึ่งทางเจ้าหน้าที่นิติเวชได้เข้าตรวจสอบพื้นที่เกิดเหตุ เบื้องต้นคาดว่าเป็นการฆ่าตัวตาย เนื่องจากมีสาเหตุการเสียชีวิตคล้ายกับขาดอากาศหายใจ 
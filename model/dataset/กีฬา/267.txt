โรมูลู กาบรัล เปเรย์รา ปิงตู  หรือ โรมูลู เป็นนักฟุตบอลอาชีพชาวบราซิล ปัจจุบันเขาเล่นตำแหน่งกองหน้าให้กับสุพรรณบุรีในไทยลีกโรมูลูเกิดที่รีโอเดจาเนโร และเริ่มต้นอาชีพฟุตบอลกับสโมสรบอตาโฟกู ต่อมาในปี ค.ศ. 2012 ได้ย้ายไปเล่นให้กับทีมชุดใหญ่ของฟรีบูร์เก็งซี สถิติ 2 ฤดูกาลกับสโมสรนี้ คือ ลงเล่น 74 นัด ทำได้ 21 ประตูในเดือนกุมภาพันธ์ ค.ศ. 2016 โรมูลูได้รับความสนใจจากนันเนอ แบร์ยสตรันด์ ผู้จัดการของฮัมมาร์บีในออลสเวนส์คาน และได้ย้ายไปร่วมทีมนั้นในเดือนถัดมา ด้วยสัญญา 2 ปี ค่าตัวที่คาดการณ์ไว้คือ 5 แสนครูนาสวีเดนโรมูลูเริ่มต้นฤดูกาลใหม่ที่สวีเดนได้ไม่ค่อยดีนัก แต่ก็สามารถทำแฮตทริกได้ในนัดที่ 26 ของฤดูกาล พบกับยือร์กัวเดิน ช่วยให้ฮัมมาร์บีเอาชนะไปได้ 4-2 เขาได้รับการยกย่องให้เป็น "ความสำเร็จแห่งปี" โดยแฟนของสโมสรในปี ค.ศ. 2017 โรมูลูทำประตูในนัดเปิดฤดูกาลซึ่งฮัมมาร์บีเอาชนะนอร์เชอปิง 2–1 อย่างไรก็ตาม เขามักจะเป็นตัวสำรองภายใต้การคุมทีมของยาก็อบ มิกเก็ลเซิน ต่อมาวันที่ 4 มิถุนายน เขาทำประตูช่วยให้ฮัมมาร์บีเปิดบ้านเอาชนะยือร์กัวเดิน 3–1 จบฤดูกาลนั้น เขาแยกทางกับสโมสรหลังจากที่ไม่ได้ต่อสัญญาฉบับใหม่ในเดือนธันวาคม ค.ศ. 2017 โรมูลูได้ย้ายไปร่วมทีมสุพรรณบุรีในไทยลีก ต่อมาวันที่ 25 กุมภาพันธ์ ค.ศ. 2018 เขาทำประตูแรกในไทยลีก นัดที่สุพรรณบุรีบุกไปเสมอทรูแบงค็อก ยูไนเต็ด 2-2 ที่ทรูสเตเดียม
ยอดสนั่น 3เคแบตเตอรี่ มีชื่อจริงว่า ธีระ พงษ์วัน ชื่อเล่น จัก เกิดเมื่อวันที่ 12 สิงหาคม พ.ศ. 2517 ที่บ้านเลขที่ 7 หมู่ 10 ตำบลสำโรงพลัน อำเภอไพรบึง จังหวัดศรีสะเกษ  มีสถิติการชกมวยสากลอาชีพทั้งหมด 54 ครั้ง ชนะ 50  เสมอ 1 แพ้ 3ยอดสนั่นเป็นนักมวยประเภทหมัดหนักมาก มีฉายาแรกว่า "เงาปีศาจ" แต่ในช่วงเริ่มต้นมีชั้นเชิงไม่ค่อยสวยงาม อาศัยพลังหมัดน็อคคู่ต่อสู้มาโดยตลอด ยอดสนั่นเคยชกมวยไทยมาก่อน ก่อนจะบ่มเชิงชกเป็นมวยสากลแท้ ๆ เมื่อ 10 กว่าปีที่แล้ว โดยอยู่ที่ค่ายศิษย์ยอดธงของ "ครูตุ๊ย" ยอดธง เสนานันท์ และมีทรงชัย รัตนสุบรรณ เป็นโปรโมเตอร์ เมื่อหันมาชกมวยสากลมุ่งสู่บัลลังก์แชมป์โลก ยอดสนั่นชกคู่ชกแพ้น็อคกว่า 20 ราย มีรอดครบยกอยู่เพียงรายสองรายเท่านั้น ความรุนแรงของกำปั้นเข้าตานายกว้าง รอบคอบ อดีตอธิบดีกรมพลศึกษา-สามัญศึกษา จึงตั้งฉายาให้เป็น "ไมค์ ไทสันเมืองไทย" เสริมกำลังใจกันหมายให้ยิ่งใหญ่เช่นเดียวกับอดีตแชมป์โลกไมค์ ไทสันซึ่งก่อนจะมาชกมวยสากลอาชีพนั้น ยอดสนั่นเคยชกมวยสากลสมัครเล่นมาก่อน และสามารถเอาชนะ ประยุทธ ณพินทร ได้ในแบบที่ประยุทธต้องบอบช้ำมากจนต้องเข้าผ่าตัดสมองกลายเป็นบุคคลทุพพลภาพ  ไปหลังการชกครั้งนั้นยอดสนั่นได้แชมป์ซูเปอร์เฟเธอร์เวต PABA ที่ว่างมาครองได้ด้วยการชนะคะแนนแบบไม่สวยนักเหนือต่อ สุกรีย์ “ซุคห์บาย่าร์” เนเม็คบาย่าร์ นักมวยชาวมองโกเลีย เมื่อวันที่ 16 เมษายน พ.ศ. 2541 จากนั้นป้องกันตำแหน่งเอาไว้ได้ 19 ครั้ง รวมทั้งเสมอกับคู่ปรับเก่าอย่างเนเม็คบาย่าร์ครั้งหนึ่งด้วย อย่างไรก็ตามในไฟต์ที่ขึ้นชิงแชมป์ซูเปอร์เฟเธอร์เวต WBA ที่ว่างเพราะ อเซลิญโญ่ ไฟรตัส ถูกเลื่อนชั้นเป็นซูเปอร์แชมป์กับนักชกมองโกเลียอดีตแชมป์คนก่อนอย่าง ลัควา ซิม ยอดสนั่นต้องใช้ฝีมือดักทำคะแนนได้งามจะแจ้งจนครบ 12 ยก และได้ครองแชมป์ไปได้อย่างสวยงาม เมื่อวันที่ 13 เมษายน พ.ศ. 2545 ยอดสนั่นป้องกันกันตำแหน่งเอาไว้ได้ 2 ครั้ง ก่อนจะกลายเป็นแชมป์โลกรุ่นนี้แต่เพียงผู้เดียวภายหลังไฟรตัสเลื่อนรุ่นไปแล้วเมื่อเป็นแชมป์โลกแล้วมีรายการชกน้อยนิดได้แต่อุ่นเครื่องธรรมดา ๆ 3 ไฟต์ จึงมีเรื่องผิดใจกันระหว่างผู้จัดการ เวลานั้น ยอดธง เสนานันท์ มีลูกศิษย์ลูกหาในอเมริกาสามารถหารายการชกให้ได้ จึงเข้าปรึกษากับ นายชัยภักดิ์ ศิริวัฒน์ ผู้จัดการร่วมอีกคน นำยอดสนั่นไปเซ็นสัญญาให้ อาร์ต เพลูโญ่ แห่ง แบนเนอร์ โปรโมชั่นส์ ของสหรัฐอเมริกาจัดป้องกันแชมป์โลก 4 ครั้ง ลดบทบาทของทรงชัยไปทันที และไปป้องกันตำแหน่งครั้งที่ 3 ชนะคะแนน สตีฟ ฟอร์บส์ ที่อเมริกามาแล้ว 1 ไฟต์ อย่างไรก็ตาม ตั้งแต่เดือนสิงหาคมปี พ.ศ. 2547 ยอดสนั่นกลับไม่มีรายการชกป้องกันตำแหน่งครั้งที่ 2 ตามสัญญา ไม่มีแม้แต่รายการชกอุ่นเครื่องต่อมายอดสนั่นแพ้คะแนนเสียแชมป์ให้กับ บิซองเต้ มอสเกวร่า นักชกปานามาไปแล้วเมื่อวันที่ 30 เมษายน พ.ศ. 2548 หรือตรงกับเช้าวันที่ 1 พฤษภาคม พ.ศ. 2548 ตามเวลาประเทศไทย ที่เอ็มจีเอ็มแกรนด์, ลาสเวกัส ชนิดที่ถูกนับในยกที่ 1, 3, และ 11 ตัวเองได้คืนนับเดียวในยกที่ 3 หลังจากนั้นกลับมาชกอุ่นเครื่องที่เมืองไทยชนะคะแนน 6 ยก นักมวยฟิลิปปินส์ 2 ไฟท์แล้ว และรอเวลาขึ้นชิงแชมป์โลกอีกครั้ง อย่างไรก็ดียอดสนั่นใช้เวลาว่างในช่วงนี้เป็นทั้งผู้ช่วยเทรนเนอร์และพี่เลี้ยงของ พรสวรรค์ ป.ประมุข แชมป์มินิมั่มเวต PABA และรองแชมป์อันดับสูงของ WBA ต่อมาในปี พ.ศ. 2550 ยอดสนั่นได้ย้ายมาชกในสังกัด เพชรยินดี บ๊อกซิ่ง โปรโมชั่น ของวิรัตน์ วชิรรัตนวงศ์  แต่เนื่องจากเป็นมวยรุ่นใหญ่ จึงไม่ค่อยมีรายการชกเท่าใดนักต่อมาในปี พ.ศ. 2554 ยอดสนั่นได้เปลี่ยนแนวการชก โดยเข้าร่วมการแข่งขันในศิลปะการต่อสู้แบบผสม  ครั้งแรก ที่ประเทศสิงคโปร์ โดยพบกับ ดาเนี่ยล มาชาเมท จากแอฟริกาใต้ ซึ่งยอดสนั่นเป็นฝ่ายชนะได้ในยกที่สอง จากนั้นก็ได้ขึ้นชกอีกสองครั้ง ที่ประเทศสิงคโปร์ และได้หยุดไป เนื่องจากว่ามีความรุนแรงเกินไป แต่ในปลายเดือนพฤษภาคม พ.ศ. 2559 ยอดสนั่นก็ได้กลับมาชกอีกครั้ง ที่อิมแพ็ค เมืองทองธานี ร่วมรายการเดียวกับ เดชดำรงค์ ส.อำนวยศิริโชค ป้องกันตำแหน่งแชมป์โลก ซึ่งนับเป็นการจัดการแข่งขันศิลปะการต่อสู้แบบผสมครั้งแรกในประเทศไทย โดยยอดสนั่นชนะน็อก  เชรช โค ซาล นักต่อสู้ชาวกัมพูชา ไปได้ในยกแรกหลังเสียแชมป์โลกไปแล้ว ในปี พ.ศ. 2552 ยอดสนั่นได้เดินทางไปเป็นเทรนเนอร์สวนมวยสากลอยู่ที่ประเทศสิงคโปร์ในปลายปี พ.ศ. 2553 ยอดสนั่นได้รับปริญญามหาบัณฑิตกิตติมศักดิ์ สาขาวิชาวิทยาศาสตร์การกีฬา จากมหาวิทยาลัยราชภัฏศรีสะเกษแชมป์ PABA รุ่นซูเปอร์เฟเธอร์เวท ชิงแชมป์ PABA รุ่นซูเปอร์เฟเธอร์เวท 29 มิถุนายน 2540 ชนะน็อคยกที่ 2 ริงกี้ ซาลิตัน  ที่ จ.ราชบุรีป้องกันแชมป์ครั้งที่ 1, 16 เมษายน 2541 ชนะคะแนน ซูครีย์ เนเมกบาร์ยา  ที่ จ.ประจวบคีรีขันธ์ป้องกันแชมป์ครั้งที่ 2, 31 กรกฎาคม 2541 ชนะน็อคยกที่ 1 การิม อับดุลลาห์  ที่ จ.สตูลป้องกันแชมป์ครั้งที่ 3, 17 ตุลาคม 2541 ชนะน็อคยกที่ 2 เจฟฟรี โอนาเต้  ที่ ห้างเซ็นทรัล พลาซ่า ลาดพร้าวป้องกันแชมป์ครั้งที่ 4, 20 กุมภาพันธ์ 2542 ชนะน็อคยกที่ 1 ควินตัน โดโนฮิว  ที่ สุราษฎร์ธานีป้องกันแชมป์ครั้งที่ 5, 20 มิถุนายน 2542 เสมอกับ ซูครีย์ เนเมกบายาร์  ที่ บางบอน กทม.ป้องกันแชมป์ครั้งที่ 6, 26 กันยายน 2542 ชนะน็อคยกที่ 1 ริชาร์ต พิตแมน  ที่ บางแค กทม.ป้องกันแชมป์ครั้งที่ 7, 28 พฤศจิกายน 2542 ชนะคะแนน ดามัค ซิคิมบาเอฟ  ที่ พัทยาป้องกันแชมป์ครั้งที่ 8, 20 กุมภาพันธ์ 2543 ชนะน็อคยกที่ 4 ดามัค ซิคิมบาเอฟ  ที่ จ.ลพบุรีป้องกันแชมป์ครั้งที่ 9, 2 เมษายน 2543 ชนะน็อคยกที่ 2 ชุน วันโบ  ที่ กรุงเทพการประมูลรถยนต์ กรุงเทพมหานครป้องกันแชมป์ครั้งที่ 10, 12 พฤษภาคม 2543 ชนะน็อคยกที่ 6 โฮเซ่ หลุยส์ ทูลา  ที่ จ.มุกดาหารป้องกันแชมป์ครั้งที่ 11, 15 กรกฎาคม 2543 ชนะน็อคยกที่ 2 เร็กซ์ มาซาน  ที่ห้างฟิวเจอร์พาร์ค บางแคป้องกันแชมป์ครั้งที่ 12, 19 สิงหาคม 2543 ชนะน็อคยกที่ 4 อลัน วิซายัค  ที่ จ.สุโขทัยป้องกันแชมป์ครั้งที่ 13, 8 ตุลาคม 2543 ชนะน็อคยกที่ 3 โรแลนโด พรีโตส  ที่ จ.ร้อยเอ็ดป้องกันแชมป์ครั้งที่ 14, 10 ธันวาคม 2543 ชนะน็อคยกที่ 2 ธีโอดอร์ ลูแอนด้า  ที่ จ.ลพบุรีป้องกันแชมป์ครั้งที่ 15, 2 มกราคม 2544 ชนะน็อคยกที่ 3 โอเซลโต้ ริเวร่า  ที่ จ.ระยองป้องกันแชมป์ครั้งที่ 16, 27 เมษายน 2544 ชนะน็อคยกที่ 1 กุสตาโว ฟาเบียน คูเอลโล  ที่ จ.ประจวบคีรีขันธ์ป้องกันแชมป์ครั้งที่ 17, 8 กันยายน 2544 ชนะน็อคยกที่ 4 เฟอร์นันโด มอนทิลล่า  ที่ห้างเดอะมอลล์ งามวงศ์วานป้องกันแชมป์ครั้งที่ 18, 9 พฤศจิกายน 2544 ชนะน็อคยกที่ 9 เฮซุส ซาตาริน  ที่ ที่ห้างเดอะมอลล์ งามวงศ์วานป้องกันแชมป์ครั้งที่ 19, 5 ธันวาคม 2544 ชนะน็อคยกที่ 4 วอลเตอร์ ฮูโก โรดริเกวซ  ที่ สนามหลวง เขตพระนคร กรุงเทพมหานครป้องกันแชมป์ครั้งที่ 20, 21 กุมภาพันธ์ 2545 ชนะน็อคยกที่ 1 นิซา บูบาร์เกอร์  ที่ วัดบ้านไร่ ต.กุดพิมาน อ.ด่านขุนทด จ.นครราชสีมามีนาคม 2545 สละแชมป์แชมป์โลกรุ่นซูเปอร์เฟเธอร์เวท WBA ชิง, 13 เมษายน 2545 ชนะคะแนน ลัควา ชิม  ที่ จ.นครราชสีมาป้องกันแชมป์ครั้งที่ 1, 5 ธันวาคม 2545 ชนะน็อค ยก 9 ลาร์มอน เพียร์สัน  ที่ สนามหลวง เขตพระนคร กรุงเทพมหานครป้องกันแชมป์ครั้งที่ 2, 8 กุมภาพันธ์ 2547 ชนะน็อค ยก 7 ริวเฮอิ ซูกิตะ  ที่ เมมโมเรียลฮอลล์ กิฟุป้องกันแชมป์ครั้งที่ 3, 7 สิงหาคม 2547 ชนะคะแนน สตีฟ ฟอร์บ  ที่ ฟอกวู๊ด รีสอร์ต รัฐคอนเนตทิคัตเสียแชมป์โลก, 30 เมษายน 2548 แพ้คะแนน บิเซนเต้ มอสเกวร่า  ที่ เมดิสันสแควร์ การ์เด็น นิวยอร์กแชมป์ IBF Australasian รุ่นซูเปอร์ไลท์เวทชิง, 12 กุมภาพันธ์ 2552 ชนะน็อคยกที่ 3 โจนาธาน ซิมาโมร่า  ที่ สมาคมชาวปักษ์ใต้ ในพระบรมราชูปถัมภ์ เขตทวีวัฒนา กรุงเทพมหานครยอดสนั่น ส.นันทชัยยอดสนั่น ศิษย์ยอดธง
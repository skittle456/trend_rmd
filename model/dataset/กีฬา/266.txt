ซีมง ลุก อีลเดอแบร์ มีญอแล ) เกิดเมื่อวันที่ 6 มีนาคม ค.ศ. 1988 เป็นผู้รักษาประตูชาวเบลเยียม ปัจจุบันเล่นให้กับสโมสรลิเวอร์พูล ในตำแหน่งผู้รักษาประตูในวันที่ 25 มิถุนายน ค.ศ. 2013 ซีมง มีญอแล ได้ย้ายจากซันเดอร์แลนด์มาอยู่กับลิเวอร์พูล โดยได้สวมเสื้อหมายเลข 22 ในวันที่ 17 สิงหาคม ค.ศ. 2013 พรีเมียร์ลีก นัดเปิดฤดูกาล 2013–14 มีญอแลได้ลงสนามเป็นนัดแรกให้กับลิเวอร์พูล ในนัดที่เปิดสนามแอนฟีลด์เจอกับสโตกซิตี ในครึ่งแรก แดเนียล สเตอร์ริดจ์ ได้ทำประตูให้ลิเวอร์พูลขึ้นนำ 1-0 แต่ในครึ่งหลัง ลิเวอร์พูลเสียจุดโทษ แต่มีญอแลเซฟลูกยิงจุดโทษของจอนาทัน วอลเตอส์ ไว้ได้ และปัดลูกยิงของเคนวีน โจนส์ ช่วยให้ลิเวอร์พูลคว้าสามแต้มได้สำเร็จ ทำให้ มีญอแล กลายเป็นผู้รักษาประตูคนแรกตลอดกาล ที่เคยเซฟประตูจากจุดโทษในนัดประเดิมสนาม ต่อมา มีญอแล ก็ช่วยให้ ลิเวอร์พูล ไม่เสียประตูอีก 2 นัด ในนัดที่เอาชนะ แอสตันวิลลา 1-0 และ แมนเชสเตอร์ยูไนเต็ด 1-0 ทำให้ มีญอแล เป็นผู้รักษาประตูคนที่สามเท่านั้นของลิเวอร์พูล ที่สร้างสถิติเก็บคลีนชีตตลอด 3 เกมแรกที่ลงสนาม สองสัปดาห์ต่อมา มีญอแล ก็เสียประตูแรกในพรีเมียร์ลีก ในนัดที่ ลิเวอร์พูล เสมอกับ สวอนซีซิตี 2-2 อย่างไรก็ตามเขาก็คว้าตำแหน่ง แมน ออฟ เดอะ แมตช์ ไปครอง ต่อมา มีญอแล คว้าตำแหน่ง แมน ออฟ เดอะ แมตช์ อีกครั้ง ในนัดที่ ลิเวอร์พูล เสมอกับ เอฟเวอร์ตัน 3-3 โดยเขาเซฟลูกยิงได้ทั้งหมด 9 ลูกในวันที่ 14 ธันวาคม ค.ศ. 2014 มีญอแล ได้หลุดจากตำแหน่งตัวจริง ในนัดที่เจอกับ แมนเชสเตอร์ยูไนเต็ด หลังจากที่ทำผลงานได้ไม่ดีในช่วงต้นฤดูกาล โดยเสียตำแหน่งผู้รักษาประตูให้กับ แบรด โจนส์ ผู้รักษาประตูมือ 2 ต่อมา ในวันที่ 26 ธันวาคม ค.ศ. 2014 ในนาทีที่ 16 โจนส์ ก็มีปัญหาอาการบาดเจ็บ ทำให้ มีญอแล ถูกเปลี่ยนตัวลงสนามแทนและช่วยให้ ลิเวอร์พูล ไม่เสียประตู ในนัดที่เอาชนะ เบิร์นลีย์ 1-0 หลังจากนั้น มีญอแล ก็รักษาตำแหน่งมือ 1 และทำผลงานได้ดีอีกครั้ง โดยช่วยให้ ลิเวอร์พูล ไม่เสียประตู 4 นัด ในนัดที่เจอกับ ซันเดอร์แลนด์, แอสตันวิลลา, เวสต์แฮมยูไนเต็ด และ เอฟเวอร์ตัน ต่อมา ในวันที่ 17 กุมภาพันธ์ ค.ศ. 2015 มีญอแล ก็เสียประตู ในนัดที่ ลิเวอร์พูล เอาชนะ ทอตนัมฮอตสเปอร์ 3-2ในวันที่ 18 มกราคม ค.ศ. 2016 มีญอแล ตัดสินใจต่อสัญญาระยะยาวกับสโมสรลิเวอร์พูล เป็นเวลา 5 ปี ต่อมา ในวันที่ 26 มกราคม ค.ศ. 2016 ฟุตบอลลีกคัพ รอบรองชนะเลิศ นัดที่สอง ลิเวอร์พูล เปิดสนามแอนฟีลด์พ่ายแพ้ สโตกซิตี 0-1 รวมผลสองนัดเสมอกัน 1-1 ทำให้ต้องตัดสินในการยิงจุดโทษ มีญอแล เซฟลูกยิงจุดโทษของ ปีเตอร์ เคราช์ และ Marc Muniesa สุดท้าย ลิเวอร์พูล เอาชนะ สโตกซิตี ในการยิงจุดโทษ 6-5 ช่วยให้ ลิเวอร์พูล ผ่านเข้ารอบชิงชนะเลิศ ฟุตบอลลีกคัพ ได้สำเร็จซินต์-เตรยเดินBelgian Second Division : 2008–09Belgian Goalkeeper of the Year : 2009–10Sunderland's Player of the Year: 2013Liverpool Player of the Season : 2014–15Standard Chartered Liverpool Player of the Month : กันยายน 2013
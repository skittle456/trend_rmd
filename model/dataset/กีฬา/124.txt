ธชตวัน ศรีปาน  หรือชื่อเดิม ตะวัน ศรีปาน เป็นอดีตนักฟุตบอลตำแหน่งกองกลางของทีมชาติไทย ปัจจุบันเป็นหัวหน้าผู้ฝึกสอนของสโมสรฟุตบอลสุพรรณบุรีในไทยลีกตะวัน ศรีปาน เกิดเมื่อวันที่ 13 ธันวาคม พ.ศ. 2514 ที่จังหวัดสระบุรี เป็นบุตรคนที่ 3 จากจำนวนบุตรทั้งหมด 4 คน ของ นายสมกิจ และ นางสมศรี ศรีปาน มีชื่อเล่นจริง ๆ ว่า "ญา" แต่เพื่อน ๆ เรียกว่า "แบน" และเป็นที่รู้จักกันในชื่อนี้ ตะวันเริ่มเข้ารับการศึกษาในชั้นอนุบาลถึง ป.6 ที่ โรงเรียนแสงวิทยา ก่อนจะศึกษาต่อในชั้น ม.ต้น ที่ โรงเรียนแก่งคอย จากนั้นได้เข้าเรียนที่วิทยาลัยเทคนิคสระบุรีและจบการศึกษาปริญญาตรีจาก สถาบันเทคโนโลยีราชมงคล วิทยาเขตเทคนิคนนทบุรีด้านชีวิตส่วนตัว ตะวันสมรสกับ "น้ำฝน" วริทธิ์ธยาน์ เอมะศิริ พนักงานต้อนรับบนเครื่องบินของ การบินไทย โดยงานฉลองมงคลสมรสมีขึ้น เมื่อวันที่ 12 ธันวาคม พ.ศ. 2551 ณ ห้องเจ้าพระยา หอประชุมกองทัพเรือตะวันเริ่มเล่นฟุตบอลอาชีพให้กับ สโมสรราชวิถี และมาโด่งดังกับสโมสรธนาคารกรุงเทพพาณิชยการ จนก้าวขึ้นไปติดทีมชาติในยุคที่มี ชัชชัย พหลแพทย์ เป็นกุนซือ โดยติดทีมชาติไทยเป็นครั้งแรก เมื่อเดือนกุมภาพันธ์ พ.ศ. 2536 ในรายการปรีเวิลด์คัพ 1994  และได้ลงเล่นนัดแรกในนามทีมชาติ ในนัดที่แข่งกับทีมชาติบังคลาเทศ ที่ เมืองโกเบ ประเทศญี่ปุ่น  ตะวันเติบโตมาในวงการฟุตบอลกับชุดดรีมทีม นำโดย ธวัชชัย สัจจกุล และ วิรัช ชาญพานิชย์ และมีผลงานที่สำคัญคือการนำทีมชาติชุด บี คว้าแชมป์ คิงส์คัพ ประจำปี พ.ศ. 2537 และมาคว้าแชมป์รายการอินดิเพนเดนท์ แชมเปียนชิพ ปี พ.ศ. 2537, ได้ 4 เหรียญทอง จากการแข่งขันฟุตบอล ซีเกมส์ ครั้งที่ 17 ที่ประเทศสิงคโปร์, ซีเกมส์ ครั้งที่ 18 ที่จังหวัดเชียงใหม่, ซีเกมส์ ครั้งที่ 19 ที่ประเทศอินโดนีเซียและ ซีเกมส์ ครั้งที่ 20 ที่ประเทศบรูไน, รวมทั้งแชมป์ ไทเกอร์คัพ อีก 3 สมัย และอันดับที่ 4 การแข่งขันฟุตบอลใน เอเชี่ยนเกมส์ ครั้งที่ 13 ที่กรุงเทพมหานคร หลังจากที่สโมสรธนาคารกรุงเทพพาณิชยการถูกยุบทีม ตะวัน ศรีปาน จึงย้ายไปเล่นใน ประเทศสิงคโปร์ กับเซมบาวัง เรนเจอร์สใน เอสลีก นานถึง 6 ปี โดยตะวันถือเป็นหนึ่งในขวัญใจของแฟนบอลที่นั่น โดยได้รับการยกย่องให้เป็น "King of Sembawang Rangers"แต่ด้วยความที่ทีมยังมีศักยภาพไม่มากพอ จึงไม่อาจคว้าแชมป์ลีกมาครองได้สำเร็จ นักเตะตัวเก่งจึงทยอยย้ายออกจากทีม และตะวันก็ย้ายไปเล่นใน เวียตนาม กับทีม ฮหว่างอัญซาลาย ใน วีลีก เป็นเวลาถึง 3 ฤดูกาล และช่วยให้ทีมคว้าแชมป์ลีกมาครองได้ 1 สมัย และได้รับการยกย่องให้เป็น สุดยอดกองกลางของ อาเซียนปี พ.ศ. 2546 ตะวันได้รับรางวัล "เชียร์ไทยอวอร์ด" ในฐานะ "นักฟุตบอลยอดเยี่ยม" จากเว็บไซต์ cheerthai.com ซึ่งเป็นรางวัลที่ให้คะแนนจากการโหวตจากแฟนฟุตบอลไทยหลังหมดสัญญากับ ฮหว่างอัญซาลาย ตะวัน ศรีปานกลับมาเล่นในเมืองไทยอีกครั้งกับทีม บีอีซี เทโรศาสน ใน ไทยพรีเมียร์ลีก ฤดูกาล 2007 โดยรับตำแหน่งกัปตันทีมและพาสโมสรจบฤดูกาลด้วยอันดับ 3 ในฤดูกาล 2007 และ 2008ตะวัน มีบุคลิกส่วนตัวที่ค่อนข้างใจเย็น ไม่เคยโมโหหรือลุกขึ้นมาโวยวายเพื่อนร่วมทีมหรือผู้แข่งขัน มีน้ำใจนักกีฬาสูง โดยหลังเกมส์ ไม่ว่าจะแพ้หรือชนะ ตะวันก็พร้อมลุกขึ้นมาจับมือกับคู่แข่ง ส่วนนอกสนาม ตะวันมีความเป็นกันเองกับแฟนบอลมาก จะยิ้มแย้มและยอมให้ถ่ายรูปเสมอ จึงได้รับฉายาว่าเป็น "สุภาพบุรุษลูกหนังของเมืองไทย" โดยการรับใช้ชาติในช่วงหลัง ๆ ตะวันได้รับตำแหน่งกัปตันทีม โดยได้สวมปลอกแขนกัปตันทีมครั้งแรกในเกมส์ที่ไทยชนะจีน 1–0 เมื่อวันที่ 16 พฤษภาคม พ.ศ. 2550 และทำหน้าที่ดังกล่าวจนเลิกเล่นทีมชาติตะวัน ศรีปานเลิกเล่นให้ทีมชาติหลังจากทีมชาติไทยตกรอบคัดเลือกฟุตบอลโลกรอบ 20 ทีม ในปี พ.ศ. 2551 หลังจากที่โอมานชนะไทย 2–1 ที่ประเทศโอมาน ซึ่งตะวันเป็นคนยิงประตูขึ้นนำให้กับทีมชาติไทยวันที่ 28 มีนาคม พ.ศ. 2552 ตะวันหวนกลับคืนสู่ทีมชาติอีกครั้ง ในเกมส์เทสติโมเนี่ยลแมตช์ซึ่งเป็นการเล่นให้ทีมชาติเป็นนัดสุดท้าย โดยทีมชาติไทยอุ่นเครื่องกับ นิวซีแลนด์ และไทยชนะไป 3–1 โดยตะวันเป็นผู้ยิงประตูที่ 2 ให้ทีม และถูกเปลี่ยนตัวออกในนาทีที่ 31 เพื่อให้ ดัสกร ทองเหลา ลงเล่นแทน ในระหว่างพักครึ่งตะวันได้มอบพวงมาลัยให้แก่ผู้มีพระคุณของตน รวมทั้งพ่อและแม่ของตัวเองด้วย สถิติการลงสนามให้ทีมชาติไทยของตะวัน ศรีปาน มีทั้งหมด 145 นัด ยิงได้ทั้งหมด 23 ประตู โดยฟีฟ่าให้การรับรองอยู่ที่ 110 นัด  และยิงให้ทีมชาติชุดใหญ่ 19 ประตู ตะวันได้รับพระราชทานเครื่องราชอิสริยาภรณ์ ดิเรกคุณาภรณ์ ชั้นที่ 5 ชื่อว่า เบญจมดิเรกคุณาภรณ์ เมื่อวันที่ 5 ธันวาคม 2543ระดับทีมชาติไทย ตะวันติดทีมชาติไทยเป็นระยะเวลา 16 ปี 40 วันนับตั้งแต่ 16 กุมภาพันธ์ 2536/1993 ถึง 28 มีนาคม 2552/2009 โดยมีผลงานเป็นที่จดจำดังนี้ทีมชาติไทย  2536/1993    ซีเกมส์ ครั้งที่ 17  -  ชนะเลิศ2537/1994    คิงส์คัพ  -  ชนะเลิศ2537/1994    อินดิเพนเดนท์คัพ ครั้งที่ 7  -  ชนะเลิศ2538/1995    ซีเกมส์ ครั้งที่ 18  -  ชนะเลิศ2539/1996    ไทเกอร์คัพ ครั้งที่ 1  -  ชนะเลิศ2540/1997    ซีเกมส์ ครั้งที่ 19  -  ชนะเลิศ2541/1998    กีฬาเอเชียนเกมส์  -  อันดับ 42542/1999    ซีเกมส์ ครั้งที่ 20  -  ชนะเลิศ2543/2000    ไทเกอร์คัพ ครั้งที่ 3   -  ชนะเลิศ2544/2001    ฟุตบอลโลก 2002 รอบคัดเลือก โซนเอเชีย -  เข้ารอบ 10 ทีมสุดท้ายระดับสโมสรฮหว่างอัญซาลาย  ฤดูกาล 2547/2004   วีลีก -  ชนะเลิศ2547/2004 เวียตนามซุปเปอร์คัพ -  ชนะเลิศบีอีซี เทโรศาสน  ฤดูกาล 2550/2007   ไทยพรีเมียร์ลีก -  อันดับ 3ฤดูกาล 2551/2008   ไทยพรีเมียร์ลีก -  อันดับ 3ฤดูกาล 2552/2009   ไทยพรีเมียร์ลีก -  อันดับ 42552/2009  ควีนส์คัพ ครั้งที่ 33 -  รองชนะเลิศระดับสโมสรบีอีซี เทโรศาสน   ฤดูกาล 2552/2009   ไทยพรีเมียร์ลีก -  อันดับที่ 4ฤดูกาล 2552/2009   มูลนิธิไทยคม FA Cup -  รองชนะเลิศ2552/2009   TSW Pegasus Anniversary Cup - ชนะเลิศสระบุรี เอฟซี   ฤดูกาล 2553/2010   ดิวิชั่น 2 - อันดับ 1 รอบแชมเปี้ยนส์ลีก กลุ่ม A ฤดูกาล 2554/2011   ดิวิชั่น 1 - อันดับ 7ฤดูกาล 2555/2012   ดิวิชั่น 1 - อันดับ 12ฤดูกาล 2556/2013   ดิวิชั่น 1 - อันดับ 6ฤดูกาล 2557/2014   ดิวิชั่น 1 - อันดับ 2 เพื่อนตำรวจ   ฤดูกาล 2558/2015   ดิวิชั่น 1 - อันดับ 1 ช้าง FA Cup 2015 - เข้ารอบ 8 ทีมเอสซีจี เมืองทองยูไนเต็ด AFC Champions League 2559/2016 - รอบคัดเลือกรอบที่ 3LEO Pre-season Cup 2559/2016 - ชนะเลิศฟุตบอลถ้วยพระราชทาน ก 2559/2016 - รองชนะเลิศฤดูกาล 2559/2016  โตโยต้าไทยลีก - ชนะเลิศช้าง FA Cup 2559/2016 - เข้ารอบ 8 ทีมToyota League Cup 2559/2016 - ชนะเลิศ Thailand Champions Cup 2560/2017  - ชนะเลิศNike Lunar New Year Cup 2560/2017 - อันดับที่ 3 AFC Champions League 2560/2017 - รอบ 16 ทีมสุดท้ายฤดูกาล 2560/2017 โตโยต้าไทยลีก - รองชนะเลิศช้าง FA Cup 2560/2017 - เข้ารอบ 4 ทีมToyota League Cup 2560/2017 - ชนะเลิศToyota Mekhong Club Champions Cup 2560/2017 - ชนะเลิศLEO Pre-Season Cup 2561/2018 - ชนะเลิศ2536/1997   กระทรวงศึกษาธิการมอบโล่เกียรติยศ นักกีฬาที่สร้างชื่อเสียงให้กับประเทศ ในการแข่งขันกีฬาซีเกมส์ ครั้งที่ 172538/1995   รางวัล AFC Player of the Month {December 1995} 2542/1999   รางวัลกองกลางยอดเยี่ยม จาก M-Sport Hot Vote2542/1999   รางวัล AFC Player of the Month {August 1999} 2543/2000   รับพระราชทานเครื่องราชอิสริยาภรณ์ดิเรกคุณาภรณ์ ชั้นที่ 5 เบญจมดิเรกคุณาภรณ์       2544/2001   สำเร็จการอบรมและได้รับประกาศนียบัตร จาก AFC ที่ประเทศสิงคโปร์ เป็น ผู้ฝึกสอนฟุตบอล ระดับ C 2546/2003   รางวัลนักฟุตบอลยอดเยี่ยม  CheerThai Award จากการ Vote ของแฟนฟุตบอลไทย2549/2006   รางวัล"อัศวพาหุ" เชิดชูเกียรติแด่ผู้ทรงคุณค่า ครบ 90 ปีสมาคมฟุตบอลแห่งประเทศไทย โดยสมาคมฟุตบอลแห่งประเทศไทย 2550/2007    ติด 1 ใน 20 นักกีฬาขวัญใจมหาชน "สยามกีฬา อวอร์ดส์ 2006" ครั้งที่ 1  2550/2007   รางวัล Arena Men of the Year 2007 สาขา Sportsmanship  สำหรับผู้ชายที่ประสบความสำเร็จโดดเด่นในประเทศไทย จากสาขาอาชีพต่างๆ 2551/2008   รางวัลนักกีฬาดีเด่น "สยามกีฬา อวอร์ดส์ 2007" ครั้งที่ 2 2552/2009   สมาคมฟุตบอลแห่งประเทศไทย จัดการแข่งขันฟุตบอลนัดอำลาทีมชาติ ให้เป็นเกียรติประวัติที่รับใช้ชาติครบ 17 ปี  ตั้งแต่ พ.ศ. 2536-2552 ณ สนามศุภชลาศัย โดยพบกับทีมชาติ นิวซีแลนด์  2555/2012   สำเร็จการอบรมและได้รับประกาศนียบัตร จาก AFC เป็น ผู้ฝึกสอนฟุตบอล ระดับ B 2555/2012   รางวัลผู้ฝึกสอนยอดเยี่ยม ยามาฮ่าลีก1 ประจำเดือนสิงหาคม 25552556/2013   รางวัลผู้ฝึกสอนยอดเยี่ยม ยามาฮ่าลีก1 ประจำเดือนกรกฎาคม 2556 2557/2014   สำเร็จการอบรมและได้รับประกาศนียบัตร จาก AFC เป็น ผู้ฝึกสอนฟุตบอล ระดับ A 2557/2014   รางวัลผู้ฝึกสอนยอดเยี่ยม ยามาฮ่าลีก 1 ประจำเดือนกรกฎาคม 2557 2557/2014   รางวัลบุคลากรกีฬายอดเยี่ยม โดย TPL ประเภท "ผู้ฝึกสอนยอดเยี่ยม รายการยามาฮ่าลีก 1" พร้อมโล่รางวัล  2557/2014   รับพระราชทาน โล่เกียรติภูมิ จากผู้แทนพระองค์ ในงาน 100 ปีทีมชาติไทย ที่พระราชวังสนามจันทร์ จ.นครปฐม โดย สปท. 2559/2016  รางวัลผู้ฝึกสอนยอดเยี่ยม Toyota Thai League ประจำเดือนพฤษภาคม 2559 2559/2016  เข้ารับการฝึกอบรมผู้ฝึกสอน ระดับ Pro  โดย AFC2560/2017 ได้รับรางวัล Football  Siam Golden Ball ประเภท "ผู้ฝึกสอนยอดเยี่ยม ประจำปี 2559/2016" 2560/2017 ได้รับการส่งรายชื่อเป็น 1 ใน 6 ผู้เข้าชิง "สยามกีฬาอวอร์ดส์ ประเภทผู้ฝึกสอนยอดเยี่ยมจากทุกประเภทกีฬา ประจำปี 2559/2016"2560/2017 ได้รับรางวัลผู้ฝึกสอนชายยอดเยี่ยม  2017 โดย FA Thailand 2541/1998   เป็นส่วนหนึ่งของนักฟุตบอลอาเซียนที่ได้รับเชิญไปร่วมงาน ฟุตบอลนัดอำลาสนามของ Fandi Amad, Devid Lee และ Malek Awab อดีตนักฟุตบอลทีมชาติสิงคโปร์ ณ สนามกีฬาแห่งชาติสิงคโปร์ 2544/2001   เป็นผู้ทำประตูตีเสมอ Manchester United ในการแข่งขันระหว่างทีมชาติไทยชุดเตรียมฟุตบอลโลก 2002 กับ Manchester United ที่สนามราชมังคลากีฬาสถาน 2554/2011   ได้รับคัดเลือกให้เป็น 1 ใน 3 ตัวละครนักฟุตบอลในตำนานสำหรับเกม FIFA Online 2  2557/2014   ร่วมทำการแข่งขันฟุตบอลกระชับมิตร ในรายการ "Liverpool Masters Tour 2014" นักฟุตบอลในตำนานของ Dream Team ลงแข่งกับ Liverpool Masters 2558/2015   ได้รับคัดเลือกให้เป็นตัวละครนักฟุตบอลในตำนานสำหรับเกม FIFA Online 3 
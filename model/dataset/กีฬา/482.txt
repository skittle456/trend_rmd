ส.ต.ต.รุ่งรัฐ ภูมิจันทึก  เป็นนักฟุตบอลชาวไทย จากจังหวัดนครราชสีมา ปัจจุบันสังกัดสโมสรฟุตบอลทรูแบงค็อก ยูไนเต็ด โดยรุ่งรัฐมีชื่อติดทีมชาติไทยชุดใหญ่ครั้งแรกในนัดกระชับมิตรกับทีมชาติสิงคโปร์ เมื่อเดือนมีนาคม 2558 และเป็นหนึ่งในนักฟุตบอลทีมชาติไทยชุดอายุไม่เกิน 23 ปี ที่ได้เหรียญทอง ในกีฬาซีเกมส์ 2015 ที่ประเทศสิงคโปร์รุ่งรัฐ ภูมิจันทึก เป็นชาวอำเภอปากช่อง จังหวัดนครราชสีมา มีชื่อเล่นว่าปรินซ์ เกิดวันที่ 17 พฤษภาคม พ.ศ. 2535 เรียนจบชั้นมัธยมจากโรงเรียนปากช่องรุ่งรัฐ เริ่มเล่นฟุตบอลอาชีพจากการเป็นนักฟุตบอลระดับเยาวชนของสโมสรฟุตบอลเพื่อนตำรวจ และเซ็นสัญญาอาชีพฉบับแรกกับ เชียงใหม่ เอฟซี ในปี 2012 หลังจากนั้นย้ายไปสโมสรลำพูน วอร์ริเออร์ในระดับลีกภูมิภาค ดิวิชัน 2 ก่อนที่จะย้ายกลับมาเล่นในระดับไทยลีก ดิวิชัน 1 ในเลกที่สองของฤดูกาล 2556 กับสโมสรเชียงใหม่ เอฟซี และสามารถโชว์ฟอร์มได้อย่างโดดเด่น โดยในการแข่งขันไทยคม เอฟเอคัพ 2557 รอบสอง เมื่อวันที่ 9 เมษายน 2557 ที่สนามเทศบาลนครเชียงใหม่ รุ่งรัฐ ภูมิจันทึก สามารถยิงแฮตทริกได้ในนัดที่ชนะสโมสรพนักงานไดชิน กรุ๊ป ไปถึง 11-1 
สมาคมฟุตบอล  หรือ เอฟเอ  เป็นสมาคมฟุตบอลในประเทศอังกฤษ เป็นสมาคมฟุตบอลที่เก่าแก่ที่สุดในโลก ก่อตั้งขึ้นเมื่อปี ค.ศ. 1863 ในปัจจุบันมีเจ้าชายวิลเลียมทรงเป็นประธาน และอยู่ภายใต้พระบรมราชูปถัมภ์ของสมเด็จพระราชินีนาถอลิซาเบธที่ 2 มีทีมชาติอังกฤษ อยู่ในสังกัด และมีรายการฟุตบอลสำคัญ เช่น พรีเมียร์ลีก ฟุตบอลลีก เอฟเอคัพ โดยผู้ร่วมก่อตั้งบางส่วนซึ่งสนับสนุนให้ใช้มือเล่น ได้แยกออกไปตั้งสมาคมรักบี้อังกฤษในเวลาต่อมา เนื่องจากขัดแย้งกับผู้ร่วมก่อตั้งที่ให้ใช้เท้าเล่น
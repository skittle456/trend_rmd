ธนาสิทธิ์ ศิริผลา ชื่อเล่น เต๋า  เป็นนักฟุตบอลอาชีพชาวไทย ปัจจุบันเล่นให้กับสโมสรฟุตบอลสุพรรณบุรีในระดับไทยลีก ธนาสิทธิ์ ได้รับฉายาจากแฟนบอลว่า เต๋าดิญโญ่ธนาสิทธิ์ ศิริผลา เป็นบุตรชายของนายไชยสิทธิ และนางบัวเรียน ศิริผลา เกิดเมื่อวันที่ 9 สิงหาคม พ.ศ. 2538 ที่ตำบลเขมราฐ อำเภอเขมราฐ จังหวัดอุบลราชธานี เข้ารับการศึกษาในชั้นประถมที่โรงเรียนเขมราฐบ้านใต้ ธนาสิทธิ์ชื่นชอบการเล่นฟุตบอลตั้งแต่เด็ก จนได้มีโอกาสเข้ามาศึกษาต่อที่กรุงเทพมหานคร ในชั้นประถมศึกษาปีที่ 5 ที่โรงเรียนเพ็ญสมิทธ์ จนจบชั้นมัธยมต้นธนาสิทธิ์เป็นนักกีฬาฟุตบอลของโรงเรียน โดยช่วงที่เขาเรียนอยู่ในชั้นมัธยมต้น เขาพาทีมฟุตบอลของโรงเรียนเพ็ญสมิทธ์คว้าแชมป์ฟุตบอลระดับเยาวชนรายการ ไนกี้ พรีเมียร์คัพ 2010 และติดทีมนักเรียนไทย ไปแข่งขันรายการฟุตบอลนักเรียน ชิงแชมป์แห่งชาติเอเชีย 2010 รุ่นอายุไม่เกิน 15 ปี ที่สาธารณรัฐอินโดนีเซีย โดยสามารถคว้าแชมป์ได้สำเร็จธนาสิทธิ์ เข้าสู่การเล่นฟุตบอลในระดับสโมสร ด้วยการเซ็นสัญญาเป็นนักฟุตบอลในศูนย์ฝึกเยาวชนของสโมสรบางกอกกล๊าส เมื่ออยู่ชั้น ม.3 และได้ลงเล่นให้ทีมชุดเยาวชนของบางกอกกล๊าส ในรายการเอฟเอ ยูธ คัพ 2011 ในขณะที่มีอายุเพียง 15 ปีเดือน มกราคม พ.ศ. 2555 ธนาสิทธิ์ ได้รับโอกาสในการลงเล่นในทีมชุดใหญ่เป็นครั้งแรกเมื่อเขาถูกสโมสรบางกอกกล๊าสต้นสังกัด ส่งตัวไปให้กับสโมสรรังสิต ที่เป็นสโมสรพันธมิตรยืมตัวไปใช้งาน ในการแข่งขันฟุตบอลชิงถ้วยพระราชทาน ข.ที่สโมสรรังสิต ธนาสิทธิ์ ศิริผลา ลงเล่นภายใต้การคุมทีมของอภิสิทธิ์ อิ่มอำไพ และได้ลงสนามในการเล่นระดับสโมสรเป็นครั้งแรกเมื่อวันที่ 9 มกราคม พ.ศ. 2555 ในการแข่งขันฟุตบอลชิงถ้วยพระราชทาน ข. นัดที่สโมสรรังสิต เอฟซี เสมอกับ สโมสรมหาวิทยาลัยธุรกิจบัณฑิตย์ 1-1 ที่สนามกีฬามาบตาพุด จังหวัดระยอง และยิงประตูแรกของตัวเองในฐานะนักฟุตบอลอาชีพได้ เมื่อวันที่ 13 มกราคม ในนัดที่ชนะ สโมสรฟุตบอลกรมสวัสดิการทหารบก 1-0 ธนาสิทธิ์ ลงเล่นให้สโมสรรังสิต 5 นัด ยิงได้ 3 ประตู และทำผลงานได้อย่างยอดเยี่ยม พาสโมสรคว้าแชมป์ ถ้วย ข. และได้เลื่อนชั้นขึ้นไปเล่นในลีกภูมิภาค ดิวิชั่น 2 กลุ่มกรุงเทพและปริมณฑล ได้สำเร็จหลังจากที่ได้แชมป์ฟุตบอลถ้วยพระราชทาน ข. กับสโมสรรังสิต ธนาสิทธิ์ ก็ได้เลื่อนขึ้นมาเล่นให้กับทีมชุดใหญ่ของสโมสรบางกอกกล๊าส ที่มีสุรชัย จตุรภัทรพงษ์เป็นผู้ฝึกสอน ในไทยพรีเมียร์ลีก ฤดูกาล 2555 โดยได้รับเสื้อหมายเลข 39 ด้วยวัยเพียง 16 ปี เขาได้รับโอกาสลงสนามให้บางกอกกล๊าสต้นสังกัดเป็นครั้งแรก เมื่อวันที่ 7 เมษายน พ.ศ. 2555 ในการแข่งขันไทยพรีเมียร์ลีกนัดที่เปิดบ้านเอาชนะสโมสรเพื่อนตำรวจ 2-0 ที่สนามลีโอ สเตเดียม โดยเขาถูกเปลี่ยนตัวลงมาเล่นแทนอาจายี ซามูเอล ในช่วง 15 นาทีสุดท้าย ก่อนหมดเวลาในฤดูกาลแรกกับทีมชุดใหญ่ของบางกอกกล๊าส ธนาสิทธิ์ ได้ลงเล่นในไทยพรีเมียร์ลีก 9 นัด โดยเป็นการถูกส่งลงสนามในฐานะตัวสำรองในครึ่งหลังทั้งหมดฤดูกาล 2556 สโมสรเปลี่ยนแปลงผู้ฝึกสอนเป็นอนุรักษ์ ศรีเกิด และธนาสิทธิ์ ได้ลงเล่นเป็นตัวจริงให้กับสโมสรเป็นครั้งแรก เมื่อวันที่ 7 เมษายน พ.ศ. 2556 ในไทยพรีเมียร์ลีกนัดที่พบกับสโมสรสมุทรสงคราม ที่สนามกีฬากลางจังหวัดสมุทรสงคราม และสามารถโชว์ฟอร์มได้อย่างโดดเด่น ทั้งการใช้ความเร็วและการเลี้ยงบอลหลอกกองหลังฝั่งตรงข้าม ในนัดดังกล่าวเขาสามารถลากบอลหนีกองหลังของสมุทรสงครามแล้วจ่ายให้ชาตรี ฉิมทะเล ยิงประตูให้สโมสรบุกมาขึ้นนำ 1-0 ก่อนจะจบลงที่ผลเสมอ 1-1 หลังจากนั้นสโมสรเปลี่ยนผู้ฝึกสอนอีกครั้งเป็นอรรถพล บุษปาคม และธนาสิทธิ์ สามารถยิงประตูแรกของตัวเองให้กับบางกอกกล๊าสได้ เมื่อวันที่ 28 กันยายน พ.ศ. 2556 ในการแข่งขันไทยพรีเมียร์ลีก นัดที่พบกับสโมสรฟุตบอลทีโอที ที่สนามลีโอ สเตเดียม โดยถูกเปลี่ยนตัวลงมาในช่วง 5 นาทีสุดท้าย และยิงประตูปิดท้ายให้สโมสรเปิดบ้านเอาชนะไป 5-1  ในฤดูกาล 2556 ธนาสิทธิ์ ศิริผลา ได้ลงเล่นในไทยพรีเมียร์ลีก 17 นัด ยิงได้ 1 ประตูฤดูกาล 2557 แม้ธนาสิทธิ์ จะยังไม่สามารถสอดแทรกขึ้นเป็น 11 ผู้เล่นตัวจริงของสโมสรได้ แต่เขาก็ได้รับการเรียกตัวติดทีมชาติไทย ชุดอายุไม่เกิน 19 ปี ไปแข่งขันฟุตบอลชิงแชมป์แห่งชาติเอเชีย รุ่นอายุไม่เกิน 19 ปี ที่ประเทศเมียนมาร์ โดยฤดูกาลนี้เนื่องจากปัญหาอาการบาดเจ็บ ทำให้เขาลงเล่นในไทยพรีเมียร์ลีกแค่ 11 นัด โดยทีมประสบความสำเร็จได้แชมป์ไทยคม เอฟเอคัพ 2557 แต่ธนาสิทธิ์ไม่ได้ถูกส่งลงเล่นในรายการนี้แม้แต่นัดเดียวฤดูกาล 2558 ธนาสิทธิ์ ลงเล่นภายใต้การคุมทีมของริการ์โด โรดริเกส กุนซือชาวสเปน ด้วยผลงานที่โดดเด่นในทีมชาติชุดเยาวชน  19 ปี ทำให้เขากลายเป็นผู้เล่นตัวจริงของทีมและสามารถยิงประตูได้ตั้งแต่นัดแรกของฤดูกาล โดยเขายิง 1 ประตูช่วยให้บางกอกกล๊าส บุกมาชนะเชียงราย ยูไนเต็ด 2-1 ถึงสนามยูไนเต็ดสเตเดียม เมื่อวันที่ 22 กุมภาพันธ์ และก้าวขึ้นไปเล่นให้ทีมชาติชุดอายุไม่เกิน 23 ปี ในการแข่งขันฟุตบอลชิงแชมป์แห่งชาติเอเชีย รุ่นอายุไม่เกิน 23 ปี และคัดเลือกโอลิมปิกธนาสิทธิ์ ลงแข่งขันในระดับชาติครั้งแรกเมื่อครั้งยังเรียนชั้นมัธยมต้นที่โรงเรียนเพ็ญสมิทธิ์ โดยติดทีมนักเรียนไทย ไปแข่งขันในรายการฟุตบอลนักเรียนชิงแชมป์เอเชีย 2010 รุ่นอายุไม่เกิน 15 ปี ที่สาธารณรัฐอินโดนีเซีย และพาทีมนักเรียนไทยคว้าแชมป์เอเชียได้สำเร็จจากนั้นธนาสิทธิ์ ติดทีมชาติไทยในรุ่นอายุไม่เกิน 19 ปี ไปแข่งขันในรายการฟุตบอลชิงแชมป์แห่งชาติเอเชีย รุ่นอายุไม่เกิน 19 ปี ที่สาธารณรัฐแห่งสหภาพเมียนมาร์ โดยในรอบแบ่งกลุ่มเขาสามารถยิงประตูให้ทีมชาติไทย ชุด U-19 พลิกเอาชนะทีมชาติอิหร่าน ชุด U-19 ไป 2-1 และพาทีมเข้าถึงรอบ 8 ทีมสุดท้ายก่อนจะตกรอบในที่สุดปี 2015 ธนาสิทธิ์ ก้าวขึ้นไปติดทีมชาติชุดอายุไม่เกิน 23 ปี โดยยิงประตูให้ทีมชาติไทยชุด U-23 ได้ในนัดอุ่นเครื่องกับทีมชาติไต้หวันชุด U-23 และได้ลงแข่งขันในรายการฟุตบอลชิงแชมป์แห่งชาติเอเชีย รุ่นอายุไม่เกิน 23 ปี และคัดเลือกโอลิมปิกสถิติในช่องอื่นๆของฤดูกาล 2558 ได้แก่รายการเอเอฟซีแชมเปียนส์ลีก 2015 รอบคัดเลือก รอบ 2 และ รอบ 3รังสิต เอฟซีฟุตบอลถ้วยพระราชทาน ข. ; ชนะเลิศ  : 2555บางกอกกล๊าสไทยเอฟเอคัพ ; ชนะเลิศ  : 2557 , รองแชมป์ : 2556
โรเบิร์ต "บ๊อบ" เพสลีย์  อดีตนักฟุตบอลและผู้จัดการทีมฟุตบอลชาวอังกฤษผู้สร้างความยิ่งใหญ่ให้ทีมหงส์แดง ลิเวอร์พูล ในช่วงต้นยุคทศวรรษที่ 70 – ต้นทศวรรษที่ 80เพสลีย์เริ่มต้นอาชีพนักฟุตบอลกับสโมสรฟุตบอลเล็ก ๆ อย่าง บิช็อป โอ๊คแลนด์ ใน ค.ศ. 1937 ด้วยวัยเพียง 18 ปีกระทั่งทีมหงส์แดง ลิเวอร์พูล ได้ซื้อตัวเข้ามาร่วมถิ่น แอนฟีลด์ เมื่อ ค.ศ. 1939 หรืออีก 2 ปีต่อมาและได้แชมป์ลีกดิวิชัน 1  1 สมัยในฤดูกาล 1946 – 1947 ซึ่งเป็นฤดูกาลแรกที่ฟุตบอลลีกอังกฤษกลับมาแข่งขันหลังจาก สงครามโลกครั้งที่ 2 ก่อนจะแขวนสตั๊ดกับทีมลิเวอร์พูลเมื่อ ค.ศ. 1954 ด้วยวัย 35 ปีโดยลงเล่นให้ทีมหงส์แดงทั้งสิ้น 253 นัดทำไปได้ 10 ประตูใน ค.ศ. 1959 เมื่อ บิลล์ แชงคลี ได้รับแต่งตั้งให้เข้ามาเป็นผู้จัดการทีมลิเวอร์พูลเขาได้ดึงเพสลีย์ให้มาเป็นผู้ช่วยผู้จัดการทีมพร้อมกับพาทีมคว้าแชมป์ลีกดิวิชัน 1  ถึง 3 สมัยกระทั่งแชงคลีประกาศวางมือใน ค.ศ. 1974 เขาได้แต่งตั้งให้เพสลีย์เป็นผู้จัดการทีมสืบต่อจากเขาตลอด 9 ปีของการเป็นผู้จัดการทีมลิเวอร์พูลเพสลีย์นำทีมคว้าแชมป์ลีกดิวิชัน 1  6 สมัย , ยูโรเปียนคัพ 3 สมัย , ยูฟ่าคัพ 1 สมัย , ยูโรเปียนซูเปอร์คัพ 1 สมัย , แชริตีชีลด์ 6 สมัยและ ลีกคัพ 3 สมัยโดยแชมป์รายการสุดท้ายของเพสลีย์คือลีกคัพเมื่อ ค.ศ. 1983 ก่อนจะประกาศวางมือและให้ โจ เฟแกน เข้ามาคุมทีมแทนเพสลีย์ได้รับตำแหน่งทูตประจำสโมสรและเป็นที่ปรึกษาให้กับ เคนนี แดลกลีช ในระหว่างการเป็นผู้จัดการทีมถึง 2 ปีกระทั่งได้รับตำแหน่งผู้อำนวยการสโมสรใน ค.ศ. 1986 ก่อนจะวางมือเป็นการถาวรใน ค.ศ. 1992 เนื่องจากอาการป่วยด้วย โรคอัลไซเมอร์ เพสลีย์ถึงแก่กรรมด้วยโรคอัลไซเมอร์ที่ป่วยมานานหลายปีเมื่อวันที่ 14 กุมภาพันธ์ ค.ศ. 1996 ในวัย 77 ปีฟุตบอลลีกดิวิชัน 1   : 1946 – 1947ฟุตบอลลีกดิวิชัน 1   : 1975 – 1976 , 1976 – 1977 , 1978 – 1979 , 1979 – 1980 , 1981 – 1982 , 1982 – 1983ยูโรเปียนคัพ  : 1976 – 1977 , 1977 – 1978 , 1980 – 1981ยูฟ่าคัพ  : 1975 – 1976ลีกคัพ  : 1980 – 1981 , 1981 – 1982 , 1982 – 1983ยูโรเปียนซูเปอร์คัพ  : 1977แชริตีชีลด์  : 1974, 1976 , 1977 , 1979 , 1980 , 1982
สโตนบริดจ์โรด หรือชื่ออย่างเป็นทางการว่า คัฟลิงก์ สเตเดียม เป็นสนามกีฬาอเนกประสงค์ ตั้งอยู่ที่นอร์ทฟลีต เทศมณฑลเคนต์ ประเทศอังกฤษ สนามแห่งนี้ถูกใช้งานในด้านการแข่งขันฟุตบอลเป็นหลัก ก่อสร้างขึ้นในปี ค.ศ. 1905 เคยใช้เป็นสนามเหย้าของสโมสรฟุตบอลนอร์ทฟลีตยูไนเต็ด ในช่วงก่อนจะควบรวมกิจการกับสโมสรฟุตบอลเกรฟเซนด์ยูไนเต็ดในปี ค.ศ. 1946 ปัจจุบันใช้เป็นสนามเหย้าของสโมสรฟุตบอลเอ็บส์ฟลีตยูไนเต็ด โดยสนามแห่งนี้จัดเป็นสนามที่ถูกใช้เป็นสนามเหย้าในการแข่งขันฟุตบอลมากกว่า 100 ปีนอกจากนี้ในช่วงระหว่างปี ค.ศ. 2000 ถึง 2006 สโมสรคู่แข่งสำคัญของเอ็บส์ฟลีตยูไนเต็ด อย่าง สโมสรฟุตบอลดาร์ทฟอร์ด ก็เคยใช้สนามแห่งนี้เป็นสนามเหย้าร่วมกันกับเอ็บส์ฟลีตยูไนเต็ด  รวมถึง สโมสรฟุตบอลจิลลิงงัม ที่เคยใช้เป็นสนามเหย้าในฤดูกาล 1960 - 1961  นอกจากนี้ชาร์ลตันแอธเลติกยังได้ใช้สนามแห่งนี้เป็นสนามเหย้าสำหรับการแข่งขันของทีมสำรองในเดือนกรกฎาคม ค.ศ. 2014 บริษัทรับเหมาก่อสร้างของอังกฤษอย่างพีเอชบี คอนสตรักชัน ได้เข้ามาเป็นผู้สนับสนุนหลักและได้สิทธิในการใช้ชื่อสนาม สนามแห่งนี้จึงมีชื่ออย่างเป็นทางการตามผู้สนับสนุนว่า เดอะ พีเอชบี สเตเดียม ตั้งแต่ฤดูกาล 2014–15 จนถึงฤดูกาล 2016–17ต่อมาภายหลังจากหมดสัญญากับบริษัทพีเอชบี เดือนตุลาคม ค.ศ. 2017 บริษัทคัฟลิงก์ ได้บรรลุข้อตกลงในการใช้ชื่อสนาม ทำให้ในฤดูกาล 2017-18 สนามแห่งนี้จึงมีชื่อว่า คัฟลิงก์ สเตเดียม
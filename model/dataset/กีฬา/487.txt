ฮวน เมซา  หรือ เฮซุส เฟร์นานเดซ หรือรู้จักในชื่อเล่นว่า คิด เมซา  เป็นนักมวยสากลชาวเม็กซิโก เกิดเมื่อ 18 มีนาคม พ.ศ. 2499 ที่เมืองเมซิกาลี ประเทศเม็กซิโก สถิติการชก 54 ครั้ง ชนะ 45  แพ้ 9 ชื่อจริงของเขาแต่เดิมคือ เฮซุส เฟร์นานเดซ ก่อนจะขึ้นชกมวยสากลอาชีพ เขาได้เปลี่ยนชื่อเป็น ฮวน เมซา เมซาขึ้นชกมวยสากลอาชีพครั้งแรกเมื่อ 23 กันยายน พ.ศ. 2520 ชนะน็อค อีเลียส โรดริเกวซ ยก 3 พอขึ้นชกครั้งที่สองก็พบกับความพ่ายแพ้เป็นครั้งแรก โดยแพ้คะแนน วาเลนตินโฮลกวิน เมื่อ 13 ตุลาคม จากนั้น เขาเริ่มเป็นที่รู้จักจากการที่ชกชนะน็อค คาร์ลอส ออร์ติซ ยกแรก ต่อมาได้ชิงแชมป์โลกเป็นครั้งแรกเมื่อ 27 มีนาคม พ.ศ. 2525 แต่ไม่สำเร็จแพ้น็อคโกเมซ ยก 6 หลังจากนั้น เมซาหยุดชกไปหนึ่งปีเต็ม กลับมาชกอีกครั้งเมื่อ 26 เมษายน พ.ศ. 2526 ชนะน็อค โรเบอร์โต คัสติญโญ ยก 4 จากนั้นจึงเดินทางมาชกที่ประเทศไทยกับพงศ์พันธุ์ ศ.พญาไท ปรากฏว่าเมซาเป็นฝ่ายชนะน็อคในยกที่ 3ต่อมา เมซาได้ขึ้นชิงแชมป์โลกอีกครั้งเมื่อ 19 พฤศจิกายน พ.ศ. 2527 ชนะน็อคการ์ซา ยก 1 ทั้งที่เขาถูกชกลงไปนับแปดก่อน แต่ก็ลุกขึ้นมาและชนะน็อคได้ในที่สุด เมซาป้องกันตำแหน่งได้ 1 ครั้งก่อนจะเสียแชมป์ให้กัวดา ลูเป้ พินเตอร์ไป เมื่อพินเตอร์เสียแชมป์ให้สามารถ พยัคฆ์อรุณ เมซาได้เดินทางมาชิงแชมป์โลกกับสามารถ พยัคฆ์อรุณที่กรุงเทพฯ เมื่อ 10 ธันวาคม พ.ศ. 2529 เมซาซึ่งไม่ได้ขึ้นชกมาเป็นปีเป็นฝ่ายแพ้น็อคสามารถในยกที่ 12ใน พ.ศ. 2530 เมซาขึ้นชกอีก 2 ครั้ง หลังจากแพ้น็อค ฮาเวียร์ มาร์เกวซ เมื่อ 30 ตุลาคม พ.ศ. 2530 เขาได้หยุดชกไป 10 ปี กลับมาชกอีกเมื่อ 14 กุมภาพันธ์ พ.ศ. 2540 ชนะน็อค เอสตาบาน โลโซยา แต่เมื่อขึ้นชกครั้งต่อมา แพ้น็อค วิลเฟรโด เนกรอน แค่ยกแรก จึงแขวนนวมไปอีกครั้งแชมป์โลกรุ่นซูเปอร์แบนตัมเวท WBCชิง 3 พฤศจิกายน 2527 ชนะน็อค ไฮเม่ การ์ซา ยก 1 ที่ สหรัฐป้องกันแชมป์ครั้งที่ 1, 19 เมษายน 2528 ชนะน็อค ไมค์ อยาลา ที่ สหรัฐเสียแชมป์ 18 สิงหาคม 2528 แพ้คะแนน กัวดา ลูเป้ พินเตอร์ ที่ เม็กซิโกเคยชิงแชมป์ต่อไปนี้แต่ไม่สำเร็จชิงแชมป์โลกรุ่นซูเปอร์แบนตัมเวท WBC เมื่อ 27 มีนาคม 2525 แพ้น็อค วิลเฟรโด โกเมซ ยก 6 ที่ สหรัฐชิงแชมป์โลกรุ่นซูเปอร์แบนตัมเวท WBC เมื่อ 10 ธันวาคม 2529 แพ้น็อค สามารถ พยัคฆ์อรุณ ยก 12 ที่ กทม.
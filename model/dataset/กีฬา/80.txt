ยัน แบร์ต ลีเฟอ เฟอร์โตงเงิน  เกิดวันที่ 24 เมษายน ค.ศ. 1987 เป็นนักฟุตบอลชาวเบลเยียม เล่นตำแหน่งกองหลังให้กับสโมสรฟุตบอลทอตนัมฮอตสเปอร์ในอังกฤษ และฟุตบอลทีมชาติเบลเยียม เขาเป็นนักเตะถนัดซ้ายที่มักเล่นในตำแหน่งกองหลังตัวกลาง  ชำนาญในการทั้งตำแหน่งด้านซ้ายและกองกลางตัวรับ และมักร่วมรุกกลับในตำแหน่งเซนเตอร์แบ็ก ถึงแม้ว่าเขาเล่นในตำแหน่งกองหลัง แต่เฟอร์โตงเงินก็มีความสามารถในการโจมตีและความสามารถในการยิงประตูอันทรงพลังหลังจากที่ลุยส์ ซัวเรซ ออกไปอยู่สโมสรฟุตบอลลิเวอร์พูลในเดือนมกราคม ค.ศ. 2011 เฟอร์โตงเงินก็รับตำแหน่งรองกัปตันทีม ภายใต้การนำทีมของกัปตันทีมอายักซ์ มาร์เติน สเตเกอเลินบืร์ค เมื่อสเตเกอเลินบืร์คออกจากทีมไปยังสโมสรฟุตบอลโรมา เฟอร์โตงเงินจึงรับเป็นกัปตันทีม ในปี ค.ศ. 2012 เฟอร์โตงเงินได้รับรางวัลนักฟุตบอลแห่งปีในเนเธอร์แลนด์
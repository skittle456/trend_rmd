โดโด้ แขนควง หรือชื่อจริง กิจจา มีบำรุง เป็นนักแสดงตลกชาวไทย โดยชื่อในวงการตลกของเขามาจาก โดโด้ นอกจากนี้ เขายังเป็นนักเชียร์ระดับประเทศ ที่ได้รับการชักชวนจาก ถั่วแระ เชิญยิ้ม ซึ่งเขาเองก็มีความสนใจ และเดินทางร่วมเชียร์ครั้งแรกที่ เอเชียนเกมส์ 2002 และโดโด้ได้เปิดเผยว่า การแต่งกายที่เป็นเอกลักษณ์นั้น เพราะต้องการเพิ่มสีสันการเชียร์ และสร้างความฮึกเหิมให้แก่นักกีฬา เขาออกเดินทางเพื่อร่วมเชียร์นักกีฬาไทยในรายการต่างๆโดยออกค่าใช้จ่ายของตนเองเนื่องด้วยใจรัก และเขาได้กล่าวว่าเป็นความสุขทางใจที่แม้ไม่ได้เป็นนักกีฬา แต่ก็เหมือนได้เป็นตัวแทนให้แก่ประเทศในการทดแทนคุณของแผ่นดินแม้ว่าจะเป็นนักเชียร์ระดับชาติ แต่เมื่อครั้ง เอเชียนบีชเกมส์ 2008 เขาก็ดิ้นรนหาทุนทรัพย์ออกเดินทางร่วมกับทีมเชียร์ของตน และอาศัยแผนกครัวบีชเกมส์เป็นที่พักพิง นอกจากนี้ เขายังมีส่วนร่วมในการเชียร์นักกีฬาทีมชาติไทยในการแข่งขันโอลิมปิกฤดูร้อน 2012 ร่วมกับ ท้าวดักแด้ ด้วยชุดแต่งกายแบบไทยสมัยโบราณที่เป็นเอกลักษณ์ ตลอดจนมีรูปแบบการเชียร์ที่สนุกสนาน ซึ่งมีส่วนช่วยในการให้กำลังใจต่อนักกีฬาทีมชาติไทย ตลอดจนได้รับความสนใจจากชาวต่างชาติ รวมถึงได้รับการเผยแพร่ผ่านทางสถานีโทรทัศน์เพื่อกีฬาโอลิมปิก หรือโอลิมปิกแชนแนลด้านกิจกรรมอื่น เขาเคยมีส่วนร่วมในการแนะนำการเชียร์ให้แก่เยาวชนในการแข่งขัน ไทยแลนด์พรีเมียร์ลีก 2551  ทั้งนี้ เขาเป็นศิษย์เก่าของโรงเรียนวัดบ้านทวนพ.ศ. 2553 - รางวัลเกียรติยศกองเชียร์ไทย จากสมาคมผู้สื่อข่าวกีฬาแห่งประเทศไทย โดยเป็นครั้งแรกที่มอบให้ในฐานะของการมีส่วนร่วมในการสร้างชื่อเสียงให้แก่ประเทศ
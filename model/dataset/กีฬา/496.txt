อังเคล โกเมส  นักฟุตบอลชาวอังกฤษเชื้อสายโปรตุเกสปัจจุบันลงเล่นให้กับ แมนเชสเตอร์ยูไนเต็ด ในตำแหน่งกองกลางตัวรุกนอกจากนี้ยังเป็นกัปตันทีมชาติอังกฤษรุ่นอายุไม่เกิน 16 และ 17 ปีตามลำดับรวมถึงยังเป็นญาติผู้น้องของ นานี อดีตปีกความเร็วสูงของทีมปีศาจแดงอีกด้วย ในระดับทีมชาติ อังเคลเป็นส่วนหนึ่งของทีมชาติอังกฤษ U17 ที่คว้าแชมป์ฟุตบอลโลกเยาวชนอายุไม่เกิน 17 ปี 2017 ที่ประเทศอินเดีย โกเมสเริ่มต้นการเป็นนักฟุตบอลด้วยการเข้าร่วมทีมเยาวชนของแมนเชสเตอร์ยูไนเต็ดเมื่อ พ.ศ. 2549 ขณะอายุเพียง 6 ปีและเนื่องจากฝีเท้าที่พัฒนาอย่างรวดเร็วทำให้โกเมสก้าวขึ้นมาเล่นในทีมชุดต่าง ๆ ของปีศาจแดงกระทั่งได้ก้าวขึ้นมาติดทีมรุ่นอายุไม่เกิน 18 ปีของสโมสรวันพฤหัสบดีที่ 18 พฤษภาคม พ.ศ. 2560 โกเมสได้รับรางวัลนักเตะดาวรุ่งยอดเยี่ยมแห่งปีของสโมสรหรือรางวัล Jimmy Murphy Player of the Year ด้วยผลงานลงเล่น 19 นัดทำไป 12 ประตูจากนั้นเพียง 1 วันเขาก็ถูกเรียกตัวให้ไปซ้อมกับทีมชุดใหญ่เพื่อที่จะลงแข่งขันพรีเมียร์ลีกนัดสุดท้ายของฤดูกาล 2016–17 ในนัดที่เปิดบ้านพบกับคริสตัลพาเลซและเอาชนะไปได้ 2–0 เมื่อวันที่ 21 พฤษภาคม พ.ศ. 2560และโกเมสก็ได้ประเดิมสนามในนามทีมชุดใหญ่ให้กับทีมปีศาจแดงด้วยการลงไปเล่นแทน เวย์น รูนีย์ ทำให้โกเมสกลายเป็นนักเตะอายุที่น้อยที่สุดอันดับ 2 ของสโมสรที่ได้ลงเล่นในลีกสูงสุดด้วยวัย 16 ปี 263 วันต่อจาก ดันแคน เอ็ดเวิร์ด ตำนานกองหน้าของทีมที่ทำไว้ด้วยวัย 16 ปี 185 วันเมื่อ พ.ศ. 2495 และนอกจากนี้ยังทำสถิติเป็นนักเตะที่เกิดในยุคมิลเลเนียมคนแรกของสโมสรที่ได้ลงเล่นในพรีเมียร์ลีก
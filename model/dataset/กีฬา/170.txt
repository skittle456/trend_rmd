แซร์ฌี รูแบร์ตู อี การ์นิเซร์  เกิดเมื่อวันที่ 7 กุมภาพันธ์ พ.ศ. 2535 เป็นนักฟุตบอลชาวสเปน ปัจจุบันลงเล่นให้กับสโมสรฟุตบอลบาร์เซโลนาในตำแหน่งกองกลางตัวกลาง และเขาสามารถเล่นในตำแหน่งกองหลังและกองหน้าแซร์ฌีเกิดในเมืองแร็วส์ แคว้นกาตาลุญญา ประเทศสเปน เขาเริ่มเล่นฟุตบอลกับสโมสรซันตัสแกร็วส์ในบ้านเกิด และมาเล่นกับสโมสรเยาวชนของฌิมนัสติก ในปี ค.ศ. 2006 เขาย้ายมาเป็นนักเตะเยาวชนในลามาซิอาของสโมสรบาร์เซโลนา และใน ค.ศ. 2009 แซร์ฌีลงเล่นในทีมบาร์เซโลนา เบ 10 พฤศจิกายน 2010 แซร์ฌีลงเล่นในทีมบาร์เซโลนาชุดใหญ่ครั้งแรก ภายใต้การคุมทีมของแป็ป กวาร์ดิออลา ในโกปาเดลเรย์ เขาลงเล่นในครึ่งหลังและบาร์เซโลนาเป็นฝ่ายชนะ21 พฤษภาคม 2011 แซร์ฌีลงเล่นเกมแรกในลาลีกา พบกับมาลากาที่กัมนอว์ โดยเขาได้ลงเล่นตลอด 90 นาที และทีมเอาชนะมาลากาได้ 3-1 และลงเล่นในยูฟ่าแชมเปียนส์ลีก รอบแบ่งกลุ่ม พบกับสโมสรบาเตโบรีซอฟจากเบลารุส และแซร์ฌีสามารถยิงประตูแรกของเขาให้กับทีมชุดใหญ่ ซึ่งบาร์เซโลนาเป็นฝ่ายชนะด้วยผล 4-0 ฤดูกาล 2015-2016 แซร์ฌีถูกเปลี่ยนตัวลงเล่นแทนดานี อัลวีส ที่มีอาการบาดเจ็บ ซึ่งเป็นครั้งแรกที่แซร์ฌีลงเล่นเป็นแบ็กขวา และตลอดฤดูกาลแซร์ฌีลงเล่นตำแหน่งที่แตกต่างกันถึง 7 ตำแหน่ง   8 มีนาคม 2017 ศึกยูฟ่าแชมเปียนส์ลีก รอบ 16 ทีม นัดที่ 2 บาร์เซโลนาเปิดกัมนอว์ รับการมาเยือนของปารีแซ็ง-แฌร์แม็ง ซึ่งนัดแรกบาร์เซโลนาแพ้ขาดลอยถึง 0-4 แซร์ฌีถูกเปลี่ยนตัวลงมาในนาทีที่ 76 ในขณะที่ทีมนำแซ็ง-แฌร์แม็งอยู่ 3-1 แต่ผลรวมสองนัด 3-5 ถือว่าบาร์เซโลนาตกรอบ แต่ช่วงท้ายเกมบาร์เซโลนาได้เพิ่มอีก 2 ประตู จากเนย์มาร์ เข้าสู่ช่วงทดเวลาบาดเจ็บ บาร์เซโลนาต้องการอีกเพียง 1 ประตูเพื่อเข้ารอบ และแซร์ฌีก็สามารถยิงประตูชัยในนาทีที่ 95 ด้วยผลคะแนน 6-1 ผลรวม 6-5 สร้างประวัติศาสตร์ที่ยิ่งใหญ่ที่สุดครั้งหนึ่งของยูฟ่าแชมเปียนส์ลีก21 สิงหาคม 2017 ฟุตบอลลาลีกา สเปน นักแรกของฤดูกาลเซร์ฌี สามารถยิงประตูแรกของตนเองในลีกสูงสุดได้เป็นครั้งแรก หลังจากยิงประตูให้บาร์เซโลน่านำห่างเรอัลเบติส 2-0ลาลีกา: 2010–11, 2012–13, 2014–15, 2015–16โกปาเดลเรย์: 2011–12, 2014–15, 2015–16ซูเปร์โกปาเดเอสปาญา: 2010, 2016ยูฟ่าแชมเปียนส์ลีก: 2010–11, 2014–15ยูฟ่าซูเปอร์คัพ: 2015ฟีฟ่าคลับเวิลด์คัพ: 2015สเปน ยู17ฟุตบอลโลกเยาวชนอายุไม่เกิน 17 ปี: อันดับที่ 3 2009
ฟุตบอลหญิงทีมชาตินอร์เวย์  เป็นทีมตัวแทนการแข่งขันฟุตบอลหญิงระหว่างประเทศของประเทศนอร์เวย์ ทีมนี้ได้รับการควบคุมโดยสมาพันธ์ฟุตบอลนอร์เวย์ และเป็นอดีตทีมแชมป์โลก, ยุโรป รวมถึงโอลิมปิก ทีมนี้จึงเป็นหนึ่งในทีมชาติที่ประสบความสำเร็จสูงสุด แต่ก็ประสบความสำเร็จน้อยลงตั้งแต่สมัยฟุตบอลโลกหญิง 2011ฟุตบอลหญิงทีมชาตินอร์เวย์ได้สำแดงตนครั้งแรกในการแข่งขันฟุตบอลหญิงทีมชาตินอร์ดิก 1978 ซึ่งถือเป็นทีมแรก ๆ ของยุโรปตะวันตก แต่เป็นทีมท้าย ๆ ของกลุ่มนอร์ดิก โดยสามารถเป็นฝ่ายชนะทีมชาติไอซ์แลนด์ และมีการวางรากฐานเล็ก ๆ น้อย ๆ สำหรับทีมสโมสรและระบบชุด ซึ่งทีมชาตินอร์เวย์มีความสูสีอย่างมากเมื่อเทียบกับทีมชาติสวีเดนและทีมชาติเดนมาร์ก โดยในช่วงต้นของประวัติศาสตร์ทีมนี้ได้แพ้ต่อประเทศเพื่อนบ้าน แต่แล้วในที่สุดทีมนี้ก็ได้เป็นฝ่ายชนะต่อทีมชาติไอร์แลนด์เหนือได้เป็นครั้งแรกในที่สุด ทีมชาตินอร์เวย์ก็สามารถพัฒนาผลงาน จนเป็นหนึ่งในทีมที่มีความแข็งแกร่งขึ้นกว่าหลายทีมในยุโรป จะด้อยกว่าก็แต่เพียงกลุ่มนอร์ดิก ทีมนี้สามารถเป็นฝ่ายชนะทีมชาติอังกฤษ, ฝรั่งเศส และสวิตเซอร์แลนด์ ในการคัดเลือกฟุตบอลหญิงชิงแชมป์แห่งชาติยุโรปครั้งแรก ทีมชาตินอร์เวย์ได้พบกับทีมชาติสวีเดน, ฟินแลนด์ และไอซ์แลนด์ ซึ่งทีมชาตินอร์เวย์ได้เป็นฝ่ายแพ้ต่อทีมชาติสวีเดนทั้งสองแมตช์ แต่ก็มีชัยเหนือประเทศฟินแลนด์ทั้งสองแมตช์ และมีผลงานที่น่าแปลกใจเล็กน้อยเมื่อครั้งที่เสมอกับทีมชาติไอซ์แลนด์ในประเทศของตน ทีมชาตินอร์เวย์ได้อันดับสองของกลุ่มในรอบคัดเลือกจากการคัดเลือกทีมที่ดีที่สุดเพียงทีมเดียว ซึ่งในภายหลังทีมชาติสวีเดนได้เป็นทีมชนะเลิศการแข่งขันของปีดังกล่าว
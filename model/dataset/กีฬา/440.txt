มุฮัมมัด นาศิร อัสซัยยิด อันนินนี  เป็นนักฟุตบอลอาชีพชาวอียิปต์ ปัจจุบันเล่นในตำแหน่งกองกลางให้กับอาร์เซนอล ในพรีเมียร์ลีก อังกฤษ และทีมชาติอียิปต์อันนินนีเกิดเมื่อวันที่ 11 กรกฎาคม ค.ศ. 1992 ที่เมืองอัลมะฮัลละตุลกุบรอ ประเทศอียิปต์ เล่นฟุตบอลตั้งแต่อายุเพียง 5 ขวบให้กับอัลอะฮ์ลี ในลีกของอียิปต์ ก่อนจะย้ายไปสู่เอลโมกอว์ลูนในทีมชุดใหญ่นาน  3 ฤดูกาล จนถึงเดือนมกราคม ปี ค.ศ. 2013 ก็ได้ย้ายออกไปเล่นให้กับบาเซิลในสวิตเซอร์แลนด์ ด้วยสัญญายืมตัว ก่อนจะเซ็นสัญญาถาวรในเดือนพฤษภาคมปีเดียวกัน และได้แชมป์ซูเปอร์ลีกของสวิตเซอร์แลนด์กับบาเซิลติดต่อกัน 3 ฤดูกาลในเดือนมกราคม ค.ศ. 2016 อันนินนีได้ย้ายมาสู่อาร์เซนอล โดยคาดว่ามีค่าตัวประมาณ 7.4 ล้านปอนด์ และทำประตูให้กับอาร์เซนอลได้เป็นครั้งแรกในรายการยูฟ่าแชมเปียนส์ลีกในรอบ 16 ทีม ที่อาร์เซนอลบุกไปเยือนบาร์เซโลนา ที่สนามกัมนอว์ โดยยิงได้ในนาทีที่ 51 ถึงแม้ว่าอาร์เซนอลจะเป็นฝ่ายแพ้ไป 3–1 ก็ตามนอกจากนี้แล้ว ในระดับทีมชาติ อันนินนียังได้ติดทีมชาติอียิปต์  ในการลงแข่งขันฟุตบอลชายในโอลิมปิก 2012 ที่กรุงลอนดอน ประเทศอังกฤษ อีกด้วย
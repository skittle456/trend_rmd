มารัท ดซูเมฟ  เป็นนักหมากรุกสากลระดับแกรนด์มาสเตอร์  ชาวอุซเบกิสถาน ผู้เข้าแข่งขันรายการไทยแลนด์โอเพ่น 2010 ที่ซึ่งเขาเป็นฝ่ายชนะวิษุวัต ธีรภาพไพสิฐ ในรอบที่ 5 มารัทเล่นให้แก่ทีมชาติอุซเบกิสถานในโอลิมปิกหมากรุกสากลใน ค.ศ. 2000 และ 2002, หมากรุกสากลชิงแชมป์โลกใน ค.ศ. 2001  และทีมหมากรุกสากลชิงแชมป์เอเชีย ใน ค.ศ. 1999, 2003 และ 2008  เขาทำคะแนนเท่ากันในอันดับที่ 1 ถึง 3 ร่วมกับเซียร์ ราห์มัน และเซอร์เก ทีเวียคอฟ ในการแข่งยูไนเต็ดอินซูแรนซ์ทัวร์นาเมนท์ครั้งที่ 6 ณ กรุงธากา ใน ค.ศ. 2003  แล้วเป็นที่หนึ่งในการแข่งขันปูเณ่ 2004  กับลัคเนา 2004  ส่วนใน ค.ศ. 2008 เขาทำคะแนนเท่ากันในอันดับที่ 3 ถึง 7 ร่วมกับซูซานโต เมการานโต, ดาร์วิน เลย์โล, ดราเซ็น เซอร์เม็ค และแอช็อต นาแดเนียน ในรายการดาโตอาเธอร์ทังมาเลเซียโอเพ่นแชมเปี้ยนชิพครั้งที่ 5 ที่กัวลาลัมเปอร์ ใน ค.ศ. 2009 เขาทำคะแนนเท่ากันในอันดับที่ 1 ถึง 2 ร่วมกับวิอาเชสลาฟ ซาคาซอฟ ในการแข่งขันกัปเปลลากรองด์โอเพ่น และทำคะแนนเท่ากับอันดับ 2 ถึง 5 ร่วมกับทามัซ เกลัชวิลี, ลูเซียน-คอสติน ไมรอน, อามอน ซิมูโตเว และวลาดิเมียร์ เบอร์มาคิน ในการแข่งขันโรชฟอร์โอเพ่น รวมถึงในปีเดียวกันนี้ เขาเป็นผู้ชนะโฮคิมคัพ ที่ทาชเคนต์ และทำคะแนนเท่ากันในอันดับที่หนึ่งร่วมกับอันเดรย์ ควอน ในการแข่งขันทาชเคนต์เมเจอร์สคัพ ใน ค.ศ. 2011 เขาทำคะแนนเท่ากันกับอันดับที่ 1 ถึง 3 ร่วมกับทีกรัน แอล เปโตรเซียน และแอนตัน ฟิลิปโปฟ ที่อนุสรณ์สถานจอร์จี อักซามอฟ ในทาชเคนต์ในเดือนพฤศจิกายน ค.ศ. 2009 รายการสมาพันธ์หมากรุกโลกได้จัดให้มารัทมีระดับอีโลที่ 2528 หน่วย ส่งผลให้เขาเป็นนักหมากรุกสากลหมายเลขสี่แห่งอุซเบกิสถาน
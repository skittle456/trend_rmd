ร้อยโท แก้ว พงษ์ประยูร เป็นนักมวยสากลสมัครเล่นทีมชาติไทยในรุ่นพินเวท  และไลท์ฟลายเวท  ถือได้ว่าเป็นนักมวยสากลสมัครเล่นทีมชาติไทยที่มีประสบการณ์โชกโชน เคยผ่านการชกในหลายระดับมาแล้ว ด้วยการผ่านการแข่งขันซีเกมส์มาถึง 6 สมัย ซึ่งได้เหรียญทอง 4 ครั้ง, เหรียญเงิน 1 ครั้ง และเหรียญทองแดง 1 ครั้งแก้ว เกิดเมื่อวันที่ 28 มีนาคม พ.ศ. 2523 ที่ตำบลวังทอง อำเภอเมือง จังหวัดกำแพงเพชร โดยเป็นลูกคนสุดท้องของนายคำ และนางมะลิ พงษ์ประยูร ในบรรดาลูกทั้งหมด 6 คน จบการศึกษาจากมหาวิทยาลัยราชภัฏกำแพงเพชร สาขาเทคโนโลยีอุตสาหกรรมการผลิต และรับราชการเป็นทหารบกสังกัดกองทัพภาคที่ 3 ประจำกองพลทหารม้าที่ 1 ค่ายพ่อขุนผาเมือง จังหวัดเพชรบูรณ์ และจบปริญญาโทรัฐประศาสนศาสตร์จากวิทยาลัยทองสุขด้านครอบครัว สมรสกับนางธาราทิพย์ พงษ์ประยูร มีบุตรสาวชื่อ น้องแก้มใส และบุตรชายชื่อ น้องต้นกล้าในการแข่งขันโอลิมปิก ที่กรุงลอนดอน ประเทศอังกฤษเมื่อกลางปี พ.ศ. 2555 แก้วถือเป็นนักกีฬาไทยคนแรกที่ได้สิทธิ์ไปแข่งขัน จากการเอาชนะ ซาลมาน อาลีซาดา นักมวยชาวอาเซอร์ไบจาน ในรอบ 16 คนสุดท้าย ที่ประเทศอาเซอร์ไบจาน ไป 23-8 หมัด เมื่อวันที่ 4 ตุลาคม พ.ศ. 2554 ในรายการมวยสากลสมัครเล่นชิงแชมป์โลก และถือว่าเป็นการแข่งขันโอลิมปิกครั้งแรกของแก้วด้วยแก้วเป็นนักมวยและนักกีฬาไทยคนสุดท้ายที่มีสิทธิ์ลุ้นเหรียญทองในโอลิมปิกดังกล่าว ด้วยเป็นนักกีฬามวยสากลเพียงคนเดียวที่เข้ามาถึงรอบชิงชนะเลิศกับโจว ซื่อหมิง นักมวยชาวจีน ซึ่งเป็นเจ้าของเหรียญทองในรุ่นนี้เมื่อโอลิมปิกครั้งที่แล้ว ปรากฏว่าแก้วเป็นฝ่ายแพ้ไป 10-13 หมัด พฤติการณ์บางประการในการแข่งขันก่อให้เกิดการวิพากษ์วิจารณ์ เช่น มีการเตือนแก้วว่าทำผิดกติกาครั้งหนึ่งโดยไม่ระบุว่าผิดอย่างไร แต่ให้โจวทำผิดกติกาหลายครั้งแล้วจึ่งเตือนเพียงครั้งเดียว อีกทั้งโจวยังได้คะแนนมากเกินกว่าที่ควรจะได้โดยไม่มีที่มาที่ไป นอกจากนี้ ยังปรากฏว่า โจวไม่ได้พยายามชกในยกสุดท้าย แต่อาศัยชั้นเชิงถ่วงเวลาเท่านั้น ฝ่ายไทยจึงประท้วงผลการแข่งขัน แต่ไม่สำเร็จ เพราะพ้นกำหนด 5 นาทีหลังจากประกาศผลการแข่งขัน ต้องห้ามตามกฎบัตรโอลิมปิก ขณะที่ อู๋ จิงกั๋ว ประธานสมาคมมวยระหว่างประเทศ เห็นว่า การตัดสินเป็นไปอย่างโปร่งใสและยุติธรรมแล้วผลการชกของแก้ว พงษ์ประยูร มีดังนี้หลังจบกีฬาโอลิมปิกครั้งนี้แล้ว แก้วได้เลื่อนยศจากชั้นประทวนเป็นชั้นสัญญาบัตรจากกองทัพบก และได้แขวนนวมทันทีตามที่ได้ตั้งใจไว้โดยได้รับเงินรางวัลต่าง ๆ มากมายจากทั้งภาครัฐและเอกชนเป็นจำนวนกว่า 20 ล้านบาท  และหันไปเป็นผู้ฝึกสอนนักมวยสากลสมัครเล่นรุ่นน้องต่อไป แม้จะมีความพยายามที่จะให้แก้วหันมาชกมวยสากลอาชีพ โดยจะประกบคู่กับ โจว ซื่อหมิง คู่ชิงเหรียญทองโอลิมปิกที่หันมาชกมวยสากลอาชีพก็ตาม แต่แก้วก็ได้ปฏิเสธไปในต้นปี พ.ศ. 2557 มีข่าวว่าสมาคมมวยสากลสมัครเล่นแห่งประเทศไทย มีความพยายามจะให้แก้วกลับมาชกมวยสากลสมัครเล่นทีมชาติไทยอีกครั้งหนึ่ง เพื่อที่จะชกในเอเชียนเกมส์ 2014 ที่เมืองอินชอน ประเทศเกาหลีใต้ เพราะ ธเนศ องค์จันทร์ต๊ะ ตัววางทีมชาติไทยในรุ่นไลท์ฟลายเวทแทนแก้ว ได้หันไปชกมวยไทยสมัครเล่นแทน แต่ในที่สุดก็ปรากฏว่าข่าวนี้กลายเป็นความเข้าใจผิดไป ซึ่งในเอเชียนเกมส์ครั้งนี้ แก้วได้ทำหน้าที่เป็นหนึ่งในผู้ฝึกสอนให้กับนักมวยสากลสมัครเล่นทีมชาติไทยในปี พ.ศ. 2558 มีข่าวปรากฏตลอดว่า แก้วจะหวนกลับคืนมาชกอีกครั้ง โดยมีเป้าหมายอยู่ที่การเข้าแข่งขันโอลิมปิก 2016 ที่ริโอเดอจาเนโร ประเทศบราซิล โดยจะทำการชกคัดเลือกตัวในรายการอินเตอร์เนชั่นแนลเทรนนิ่งแคมป์ ที่เมืองเฉียงอัน ประเทศจีน ในช่วงปลายปีเดียวกัน แม้อายุจะถึง 35 ปีแล้วก็ตาม แต่หลังจากการเก็บตัวฝึกซ้อมเป็นเวลา 2 เดือน เจ้าตัวรู้สึกได้ถึงสภาพร่างกายที่ไม่เหมือนเดิม จึงได้ยุติการฝึกซ้อมลงไป และแขวนนวมไปอย่างถาวรแต่แล้วในปี พ.ศ. 2559 แก้วได้ตัดสินใจหวนคืนกลับมาชกมวยอีกครั้งเป็นครั้งแรกในรอบ 4 ปี โดยเข้าคัดเลือกตัวเพื่อไปแข่งขันโอลิมปิก 2016 ในการคัดเลือกตัวรอบสุดท้ายที่กรุงบากู ประเทศอาเซอร์ไบจัน ในช่วงเดือนมิถุนายน ปรากฏว่าแก้วสามารถเอาชนะในรอบแรกมาได้ด้วยการเอาชนะ ฮาซาน อัล-คาบี นักมวยชาวอิรัก ด้วยคะแนน 29-28 ทั้ง 3 เสียง แต่ในรอบที่ 2 หรือรอบ 16 คนสุดท้าย แก้วเป็นฝ่ายแพ้ต่อ โซเฮียร์ เอลบักคาลี นักมวยชาวโมร็อกโก ที่ผ่านรอบแรกมาได้ด้วยการชนะผ่าน ด้วยคะแนน 28-29 ทั้ง 3 เสียง   จึงตัดสินใจแขวนนวมอย่างเด็ดขาดหมัดเด็ดเสียงทอง  ในปลายเดือนตุลาคม พ.ศ. 2557 มีข่าวปรากฏว่า แก้ว พงษ์ประยูร ตัดสินใจที่จะกลับมาชกมวยอีกครั้ง โดยมีเป้าหมายอยู่ที่การได้เหรียญทองในการแข่งขันกีฬาโอลิมปิก 2016 ที่ประเทศบราซิล โดยเริ่มต้นจากการคัดตัวในรายการชิงแชมป์เอเชีย  ซึ่งในครั้งนี้การกลับมาชกครั้งนี้ แก้วได้ยอมรับว่า อาจจะไม่ประสบความสำเร็จเหมือนเดิมเพราะกติการชกได้เปลี่ยนไป แต่ในการแข่งขันซีเกมส์ 2015 ที่ประเทศสิงคโปร์ แก้วได้ถูกตัดชื่อออกจากทีมเทรนเนอร์ทีมชาติไทยในครั้งนี้  และหลังการแข่งขันซีเกมส์ แก้วได้รับการติดต่อจากสมาคมมวยสากลสมัครเล่นแห่งประเทศไทยให้กลับไปเป็นผู้ช่วยเทรนเนอร์อีกครั้ง โดยแก้วบอกว่าที่ผ่านมา ตนขอพักเพื่อที่จะให้เวลากับครอบครัว พ.ศ. 2556 - ตติยดิเรกคุณาภรณ์พ.ศ. 2553 -  เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์ วันที่ 21 ธันวาคม พ.ศ. 2555 - รางวัลนักกีฬาสมัครเล่นดีเด่นชาย วันกีฬาแห่งชาติ 2555 ที่อินดอร์สเตเดี้ยม หัวหมาก
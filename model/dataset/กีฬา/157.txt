การแข่งขันกีฬาแห่งชาติ ครั้งที่ 35 หรือ “สุพรรณบุรีเกมส์” เป็นการแข่งขันกีฬาหลายชนิดระดับประเทศของประเทศไทย การแข่งขันครั้งนี้จัดที่จังหวัดสุพรรณบุรี ระหว่างวันที่ 9 – 19 กันยายน พ.ศ. 2549 มีการแข่งขัน 33 ชนิดกีฬา คือ กรีฑา แบดมินตัน บาสเกตบอล เบสบอล บิลเลียด – สนุกเกอร์ เพาะกาย จักรยาน มวยสากลสมัครเล่น ลีลาศ ฟุตบอล กอล์ฟ ยิมนาสติก แฮนด์บอล ยูโด กาบัดดี้ มวยไทยสมัครเล่น เนตบอล เปตอง เรือพาย รักบี้ฟุตบอล ยิงปืน ยิงเป้าบิน ยิมนาติก ซอฟท์บอล ว่ายน้ำ เทเบิลเทนนิส เทควันโด ตะกร้อ เทนนิส หมากล้อม วอลเลย์บอล ยกน้ำหนัก มวยปล้ำ วูซู มีนักกีฬาและเจ้าหน้าที่ เข้าร่วมการแข่งขัน 9,000 คน   พระบรมราชานุสรณ์ดอนเจดีย์ ประกอบด้วย พระบรมราชานุสรณ์สมเด็จพระนเรศวรมหาราชทรงพระคชาธารออกศึกและองค์เจดีย์ยุทธหัตถีสมเด็จพระนเรศวรมหาราชทรงสร้างเจดีย์ เพื่อเฉลิมฉลองชัยชนะในสงครามยุทธหัตถี ที่ทรงมีต่อพระมหาอุปราชาแห่งพม่า เมื่อปี พ.ศ. 2135 เป็นเจดีย์ทรงลังกา ทรงกลมใหญ่ สูง66เมตร ฐานกว้าง ด้านละ 36 เมตร ตั้งอยู่ ณ ตำบลดอนเจดีย์ อำเภอดอนเจดีย์ จังหวัดสุพรรณบุรีม้าสีหมอก เป็นม้าในวรรณคดีเรื่องขุนช้าง-ขุนแผน เป็นม้าแสนรู้พาหนะคู่ในขุนแผน คล่องแคล่วว่องไว ลักษณะตัวสีหมอก ตาสีดำ น่าเกรงขาม เป็นม้าที่เกิดจากการผสมพันธุ์ระหว่างม้าเปอร์เชีย กับ ม้าน้ำ แม่ชื่อ อีเหลือง พ่อเป็นม้าน้ำ คลอดจากท้องแม่ เมื่อวันเสาร์ขึ้น 9 ค่ำ หลวงศรีวรขาน ได้รับคำสั่งจากสมเด็จพระพันวษา ให้ไปซื้อม้าที่เมืองมะริด ประเทศอินเดีย สีหมอกซึ่งเป็นลูกม้ารุ่นหนุ่ม ก็ติดตามแม่มาด้วย แต่ความซุกซน ทำให้เที่ยวไล่กัดม้าตัวอื่นๆอยู่เสมอ จึงทำให้คนดูแลม้าไล่ตีเอาเนืองๆ ขุนแผนไปพบเข้าที่เพชรบุรีเห็นสีหมอกมีลักษณะดี ต้องตามตำรา จึงเข้าไปขอซื้อแล้วเสกหญ้าให้กิน ม้าสีหมอกก็ติดตามขุนแผนไปโดยดี
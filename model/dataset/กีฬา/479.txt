ดร.ณัฐ อินทรปาณ  เป็นอดีตกรรมการโอลิมปิกแห่งประเทศไทย อดีตรัฐมนตรีช่วยว่าการกระทรวงการท่องเที่ยวและกีฬา ในรัฐบาลพลเอกสุรยุทธ์ จุลานนท์ และอดีตประธานสหพันธ์ยิงเป้าบินแห่งเอเชียดร.ณัฐ อินทรปาณ เกิดเมื่อวันที่ 6 มีนาคม พ.ศ. 2481 ที่กรุงเทพมหานคร สำเร็จการศึกษาระดับมัธยมศึกษาจากโรงเรียนอัสสัมชัญและประกาศนียบัตรสาขาการพลศึกษา จากวิทยาลัยครูซิดนี่ย์ ประเทศออสเตรเลีย เมื่อปี พ.ศ. 2506 ระดับปริญญาตรีและปริญญาโท ด้านพลศึกษา จากมหาวิทยาลัยแคลิฟอร์เนีย และสำเร็จการศึกษาระดับปริญญาเอก สาขาการพลศึกษา มหาวิทยาลัยอัลเบอร์ตา ในปี พ.ศ. 2516ด้านชีวิตครอบครัว สมรสกับนางธิติมา อินทรปาณ มีบุตร 2 คน คือ นางสาวณัฐติมา อินทรปาณ และนายณกุล อินทรปาณณัฐ อินทรปาณ ถึงแก่อนิจด้วยโรคมะเร็ง เมื่อวันที่ 6 สิงหาคม พ.ศ. 2561ดร.ณัฐ อินทรปาณ ทำงานในด้านการกีฬาของไทย เคยดำรงตำแหน่งสำคัญในวงการกีฬา อาทิ รองประธานกรรมการบริหารกีฬามหาวิทยาลัยแห่งประเทศไทย  ประธานคณะกรรมการเทคนิคเอเชี่ยนเกมส์ ครั้งที่ 8 เลขาธิการคณะกรรมการโอลิมปิกแห่งประเทศไทย และประธานสหพันธ์ยิงเป้าบินแห่งเอเชียในการจัดตั้งรัฐบาลของพลเอกสุรยุทธ์ จุลานนท์ ได้มีการแต่งตั้งให้ ดร.ณัฐ อินทรปาณ ดำรงตำแหน่งรัฐมนตรีช่วยว่าการกระทรวงการท่องเที่ยวและกีฬา ซึ่งเป็นรัฐมนตรีช่วยว่าการคนแรกและคนเดียวของกระทรวงจนถึงปัจจุบันดร.ณัฐ อินทรปาณ ดำรงตำแหน่งคณะกรรมการโอลิมปิกแห่งประเทศไทย  วาระปี พ.ศ. 2552-2556พ.ศ. 2550 -  เครื่องราชอิสริยาภรณ์อันมีเกียรติยศยิ่งมงกุฎไทย ชั้น 1 ประถมาภรณ์มงกุฎไทย พ.ศ. 2526 -  เครื่องราชอิสริยาภรณ์อันเป็นที่เชิดชูยิ่งช้างเผือก ชั้น 2 ทวีติยาภรณ์ช้างเผือก พ.ศ. 2524 -  เครื่องราชอิสริยาภรณ์อันมีเกียรติยศยิ่งมงกุฎไทย ชั้น 2 ทวีติยาภรณ์มงกุฎไทย พ.ศ. 2522 -  เครื่องราชอิสริยาภรณ์อันเป็นที่เชิดชูยิ่งช้างเผือก ชั้น 3 ตริตราภรณ์ช้างเผือก พ.ศ. 2519 -  เครื่องราชอิสริยาภรณ์อันมีเกียรติยศยิ่งมงกุฎไทย ชั้น 3 ตริตาภรณ์มงกุฎไทย พ.ศ. 2513 -  เครื่องราชอิสริยาภรณ์อันเป็นที่เชิดชูยิ่งช้างเผือก ชั้น 4 จัตุรถาภรณ์ช้างเผือก 
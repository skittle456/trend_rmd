พลวัฒน์ วังฆะฮาด นักฟุตบอลชาวไทยของสโมสรสุพรรณบุรี เอฟซี ในไทยพรีเมียร์ลีก โดยเริ่มเป็นที่รู้จักจากฟอร์มการเล่นที่โดดเด่นเมื่อครั้งเล่นให้สโมสรโอสถสภา เอ็ม-150พลวัฒน์ วังฆะฮาด เกิดเมื่อวันที่ 27 กรกฎาคม 2530 ที่จังหวัดยโสธร เริ่มเข้ารับการศึกษาในชั้นประถมที่โรงเรียนคำเขื่อนแก้วชินูปถัมป์ และหัดเล่นฟุตบอลตอนอยู่ ป.2 จนเมื่อจบชั้น ป.6 จึงเข้ามาศึกษาต่อในระดับมัธยมที่กรุงเทพ โดยเรียนที่โรงเรียนประเทืองทิพย์วิทยา ก่อนจะย้ายมาเรียนชั้น ม.3 ที่โรงเรียนเทพศิรินทร์ร่มเกล้า และหลังจากจบชั้นมัธยมต้น พลวัฒน์ วังฆะฮาดก็ได้เข้าเรียนที่โรงเรียนพาณิชยการราชดำเนิน สาขาการตลาด พร้อมกับเล่นฟุตบอลให้สถาบันไปด้วย โดยลงเล่นในรายการฟุตบอลนักเรียน รุ่นอายุ 16 ปี ประเภท ก. และรุ่นอายุ 18 ปี ประเภท ก.ในการแข่งขันฟุตบอลนักเรียนรุ่นอายุ 18 ปี ประเภท ก. นั้นเขาได้รับความสนใจอย่างมากเนื่องจากสามารถคว้าถึง 2 รางวัลคือกองหลังยอดเยี่ยมและนักเตะยอดเยี่ยมประจำทัวร์นาเมนต์ พร้อมกับทำเงินกว่า 30,000 บาท จาก 2 รางวัลดังกล่าวปัจจุบันพลวัฒน์ วังฆะฮาดศึกษาระดับปริญญาตรีที่มหาวิทยาลัยธุรกิจบัณฑิตย์หลังจบทัวร์นาเมนต์ฟุตบอลนักเรียน สาธิต อินทรทูตซึ่งเป็นเจ้าหน้าที่ของทีมโอสถสภา ได้ชักชวนให้มาทดสอบฝีเท้าเพื่อเข้าร่วมทีม โดยเขาลงซ้อมกับทีมอยู่2วันในตำแหน่งแบ็คขวา และในที่สุดก็ได้เข้าร่วมทีมโอสถสภาและได้ลงเล่นให้ทีมเป็นครั้งแรกในครึ่งฤดูกาลหลังของไทยแลนด์พรีเมียร์ลีก 2549 โดยเป็นตัวสำรองและทีมจบฤดูกาลด้วยตำแหน่งรองแชมป์ และได้สิทธิเล่นเอเอฟซีคัพในฤดูกาลหน้าในไทยแลนด์พรีเมียร์ลีก 2550 พลวัฒน์ วังฆะฮาด สามารถยึดตำแหน่งตัวจริงได้สำเร็จตั้งแต่ต้นฤดูกาล และโชว์ฟอร์มดีอย่างต่อเนื่อง โดยยิงประตูในลีกได้2ประตูจากตำแหน่งกองหลัง แม้ในรายการเอเอฟซีคัพทีมจะตกรอบแรก แต่ก็ยังจบฤดูกาลด้วยอันดับ9ในลีก นอกจากนี้พลวัฒน์ยังได้เล่นให้ทีมชาติไทยชุด คัดเลือกโอลิมปิก 2008ด้วย โดยก่อนหน้านี้เขาเคยเล่นให้ทีมชาติชุดอายุไม่เกิน20ปี ในรายการชิงแชมป์เอเซียที่ประเทศอินเดียมาแล้ว และในไทยแลนด์พรีเมียร์ลีก 2551ต้นสังกัดของเขาจบฤดูกาลในอันดับที่ 4ฤดูกาล 2552 พลวัฒน์ วังฆะฮาดย้ายมาร่วมทีมบางกอกกล๊าส ในไทยพรีเมียร์ลีก โดยสวมเสื้อหมายเลข 2 และได้ลงสนามในไทยลีกให้ต้นสังกัดใหม่นัดแรกวันที่ 7 มีนาคม 2552 ในเกมส์เปิดบ้านเสมอกับสโมสรทีโอที 1-1 ที่สนามลีโอสเตเดี้ยม โดยช่วงหลังของฤดูกาลต้องตกเป็นตัวสำรองของทนงศักดิ์ ประจักกะตา อยู่บ่อยครั้ง และสโมสรจบฤดูกาลด้วยอันดับ 3พลวัฒน์มีชื่อติดทีมชาติไทยชุดซีเกมส์ครั้งที่ 25 ที่ประเทศลาว แต่ไม่ประสบความสำเร็จเมื่อทีมชาติไทยชุดดังกล่าวตกรอบแรก และเจ้าตัวตัดสินใจย้ายออกจากทีมเมื่อจบฤดูกาลฤดูกาล 2553 พลวัฒน์ย้ายมาร่วมทีมทีโอที แคท เอฟซี ด้วยค่าตัว 200,000 บาท และสวมเสื้อหมายเลข 24 โดยลงสนามในลีกให้ทีโอที แคทนัดแรกวันที่ 27 มีนาคม 2553 ในเกมส์ที่บุกไปชนะ ทีทีเอ็ม พิจิตร 0-1 ที่สนามกีฬากลางจังหวัดพิจิตร โดย พลวัฒน์ เป็นคนยิงประตูชัยในนาทีที่ 89เลกสองของฤดูกาล 2554 พลวัฒน์ย้ายมาร่วมทีมกับเมืองทองฯพร้อมกับร็อบบี้ ฟาล์วเลอร์ ที่ย้ายมาจากลีกออสเตรเลีย
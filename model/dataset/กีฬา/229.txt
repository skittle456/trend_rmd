นักกีฬาอิสระในโอลิมปิก  หมายถึงนักกีฬาซึ่งต้องการลงแข่งขันโอลิมปิก แต่ไม่สามารถเข้าสังกัดทีมชาติ ของประเทศใดประเทศหนึ่ง ไม่ว่าด้วยเหตุผลใดๆ เริ่มปรากฏขึ้นเป็นครั้งแรก ในการแข่งขันโอลิมปิกฤดูร้อนครั้งที่ 25 ประจำปี ค.ศ. 1992 ที่นครบาร์เซโลนา ของราชอาณาจักรสเปน โดยนักกีฬากลุ่มดังกล่าวใช้ชื่อว่า ผู้เข้าร่วมโอลิมปิกโดยอิสระ  ต่อมาในการแข่งขันครั้งที่ 27 ประจำปี ค.ศ. 2000 ที่นครซิดนีย์ ของเครือรัฐออสเตรเลีย นักกีฬาในลักษณะใกล้เคียงกันมีชื่อว่า นักกีฬาโอลิมปิกเฉพาะบุคคล  และในการแข่งขันครั้งที่ 30 ประจำปี ค.ศ. 2012 ที่กรุงลอนดอน ของสหราชอาณาจักร ก็มีนักกีฬาภายใต้รูปแบบใกล้เคียงเช่นกัน โดยเปลี่ยนชื่อไปอีกเป็น นักกีฬาโอลิมปิกอิสระ นอกจากนี้ ยังมีกลุ่มนักกีฬาสัญชาติอินเดีย เข้าร่วมการแข่งขันโอลิมปิกฤดูหนาวครั้งที่ 22 ประจำปี ค.ศ. 2014 โดยใช้ชื่อเช่นเดียวกับที่บาร์เซโลนาว่า ผู้เข้าร่วมโอลิมปิกโดยอิสระ  เนื่องจากสมาชิกภาพของสมาคมโอลิมปิกแห่งอินเดีย ถูกระงับลงตั้งแต่เดือนธันวาคม ค.ศ. 2012 ด้วยปัญหาในกระบวนการเลือกตั้งผู้บริหาร แต่เมื่อวันที่ 11 กุมภาพันธ์ ขณะที่การแข่งขันผ่านไป 5 วัน มีการคืนสมาชิกภาพแก่สมาคมโอลิมปิกแห่งอินเดีย นักกีฬากลุ่มดังกล่าวจึงสามารถอยู่ภายใต้ "ทีมชาติอินเดีย" นับแต่วันดังกล่าวเป็นต้นไปทีมรวมเฉพาะกิจในโอลิมปิก
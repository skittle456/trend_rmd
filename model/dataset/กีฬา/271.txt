คอนเนอร์ นีล แรลฟ์ วิกคัม  เกิดเมื่อวันที่ 31 มีนาคม ค.ศ. 1993 เป็นนักฟุตบอลชาวอังกฤษ ปัจจุบันเล่นในตำแหน่งกองหน้าให้กับสโมสรฟุตบอลซันเดอร์แลนด์ในพรีเมียร์ลีกอังกฤษวิกคัมเป็นลูกชายของนายทหารชาวไอร์แลนด์เหนือ แต่เขากลับเลือกที่จะลงสนามรับใช้ทีมชาติอังกฤษตั้งแต่ชุดอายุ 16, 17, 19 และ 21 ปี โดยเป็นผู้ทำประตูชัยให้อังกฤษชุดอายุ 17 ปีเอาชนะสเปน และคว้าแชมป์ยุโรป 2010 มาครองได้สำเร็จวิกคัมเริ่มต้นการเล่นฟุตบอลด้วยการเป็นเด็กฝึกหัดของสโมสรเรดดิงเป็นเวลา 4 ปี ก่อนจะย้ายมาอยู่กับสโมสรอิปสวิชทาวน์ซึ่งในขณะนั้นเขามีอายุเพียง 13 ปีเท่านั้น หลังจากนั้นเขาได้กลายมาเป็นนักเตะที่มีอายุน้อยที่สุดในการลงสนามให้กับทีมชุดใหญ่ของอิปสวิชทาวน์ด้วยวัยเพียง 16 ปี 11 วันเท่านั้น เมื่อวันที่ 11 เมษายน 2009 และดาวยิงรายนี้ก็สามารถทำประตูแรกได้สำเร็จในอีก 4 นัดต่อมา โดยเขาลงสนามให้กับต้นสังกัดไปแล้วทั้งสิ้น 65 นัด ยิงได้ 13 ประตู ด้วยกัน ก่อนจะย้ายมาร่วมทีมกับสโมสรซันเดอร์แลนด์เมื่อวันพุธที่ 29 มิถุนายน 2554 ด้วยค่าตัวราว 7.9 ล้านปอนด์ ภายใต้สัญญา 4 ปี
การแข่งขันฟุตบอลโลกหญิง 2019 รอบคัดเลือก เป็นการแข่งขันเพื่อคัดเลือกทีมชาติ 23 ทีมเพื่อเข้าแข่งขันฟุตบอลโลกหญิง 2019ที่ประเทศฝรั่งเศส โดยรวมกับทีมชาติฝรั่งเศสที่เข้ารอบโดยอัตโนมัติในฐานะเจ้าภาพเป็น 24 ทีม ซึ่งจะถือเป็นการแข่งขันฟุตบอลโลกหญิงครั้งที่ 8 นับตั้งแต่เริ่มการแข่งขันครั้งแรกในปี 1991 ซึ่งจะเป็นครั้งที่สามที่การแข่งขันจัดขึ้นในยุโรป ต่อจากปี 1995 ซึ่งจัดที่ประเทศสวีเดนและปี 2011 ซึ่งจัดที่ประเทศเยอรมนี โดยจำนวนทีมในแต่ละทวีปที่มีสิทธิ์เข้าแข่งขันรอบสุดท้ายยังคงใช้ตามรอบคัดเลือกครั้งก่อนหน้านี้ เพียงแต่สิทธิ์ในฐานะเจ้าภาพโอนจากคอนคาแคฟในครั้งที่แล้ว  ไปเป็นยูฟ่า  โดยจำนวนทีมในแต่ละทวีปที่มีสิทธิ์เข้าแข่งขันรอบสุดท้ายเป็นดังนี้เอเอฟซี  5 ทีมซีเอเอฟ  3 ทีมคอนคาแคฟ  3.5 ทีมคอนเมบอล  2.5 ทีมโอเอฟซี  1 ทีมยูฟ่า  8 ทีม + เจ้าภาพการแข่งขันรอบคัดเลือกเริ่มต้นเมื่อวันที่ 3 เมษายน ค.ศ. 2017 และคาดว่าจะสิ้นสุดในวันที่ 1 ธันวาคม ค.ศ. 2018 โดยมีทีมชาติที่เข้าร่วมแข่งขันในรอบคัดเลือกทั้งหมด 143 ทีมไม่รวมทีมชาติฝรั่งเศสที่เข้ารอบอัตโนมัติในฐานะเจ้าภาพไม่รวมอิเควทอเรียลกินีที่ถูกตัดสิทธิ์เข้าร่วมแข่งขันฟุตบอลโลกหญิงรอบสุดท้าย แต่ยังคงเข้าร่วมแข่งขันแอฟริกาวีเมนคัพออฟเนชันส์ได้ไม่รวมกัวเดอลุปและมาร์ตีนิกที่เป็นสมาชิกของคอนคาแคฟแต่ไม่ได้เป็นสมาชิกฟีฟ่า และไม่มีสิทธิ์เข้าแข่งขันฟุตบอลโลกทีมอันดับที่ 4 ของโซนอเมริกาเหนือและทีมอันดับที่ 3 ของโซนอเมริกาใต้ต้องแข่งขันกันในรอบเพลย์ออฟในเดือนพฤศจิกายน 2018เช่นเดียวกับการแข่งขันครั้งก่อนหน้านี้ การแข่งขันฟุตบอลหญิงเอเชียนคัพจะถือเป็นการแข่งขันรอบคัดเลือกสำหรับฟุตบอลโลกหญิงในโซนเอเชียด้วย โดยการแข่งขันแบ่งออกเป็นสองรอบ ได้แก่รอบคัดเลือก รอบคัดเลือกของการแข่งขันครั้งนี้จัดขึ้นระหว่างวันที่ 3 ถึง 12 เมษายน ค.ศ. 2017 โดยมีทีมชาติเข้าร่วมการแข่งขัน 24 ทีม อย่างไรก็ตาม ทีมชาติจอร์แดนซึ่งเป็นเจ้าภาพและอีกสามทีมที่ได้สามอันดับแรกจากการแข่งขันครั้งก่อนหน้านี้ได้แก่ญี่ปุ่น ออสเตรเลีย และจีนได้สิทธิ์เข้ารอบสุดท้ายของฟุตบอลหญิงเอเชียนคัพครั้งนี้โดยไม่ต้องแข่งขันรอบคัดเลือก แต่จอร์แดนตัดสินใจส่งทีมเข้าแข่งขันด้วย โดย 21 ทีมที่เข้าแข่งขันในรอบคัดเลือกถูกแบ่งออกเป็นสี่กลุ่ม หนึ่งกลุ่มมีหกทีมในขณะที่อีกสามกลุ่มที่เหลือมีห้าทีม โดยทีมหนึ่งในแต่ละกลุ่มรับหน้าที่เป็นเจ้าภาพ ทีมชนะเลิศจากแต่ละกลุ่มจะได้สิทธิ์เข้ารอบสุดท้าย และเนื่องจากจอร์แดนซึ่งผ่านเข้ารอบไปแล้วเป็นผู้ชนะของกลุ่ม ทำให้ทีมรองชนะเลิศจะได้สิทธิ์เข้ารอบด้วยรอบสุดท้าย ทีมที่ผ่านเข้ารอบทั้งแปดทีมจะถูกแบ่งออกเป็นสองกลุ่ม กลุ่มละสี่ทีม แข่งขันกันแบบพบกันหมด ทีมที่ได้สองอันดับแรกจะได้สิทธิ์ผ่านเข้ารอบแพ้คัดออก และได้สิทธิ์เข้าแข่งขันฟุตบอลโลกรอบสุดท้าย ในขณะที่อันดับที่สามจากแต่ละสายจะต้องแข่งขันกันในรอบเพลย์ออฟเพื่อหาทีมที่ห้าที่ได้ผ่านเข้าแข่งขันฟุตบอลโลกรอบสุดท้ายต่อไปทีมที่ผ่านเข้ารอบสุดท้ายของฟุตบอลหญิงเอเชียนคัพได้แก่ ฟิลิปปินส์  เกาหลีใต้ ไทย และเวียดนามกลุ่มเอกลุ่มบีรอบแพ้คัดออกจีน ไทย ออสเตรเลีย ญี่ปุ่น และเกาหลีใต้ผ่านเข้าสู่ฟุตบอลโลกหญิงรอบสุดท้าย
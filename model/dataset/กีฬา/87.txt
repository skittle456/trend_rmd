ไทยแลนด์ อเมเจอร์ลีก ฤดูกาล 2561 โซนภาคตะวันออกตอนล่าง เป็นส่วนหนึ่งของการแข่งขันไทยแลนด์ อเมเจอร์ลีก ฤดูกาล 2561 ซึ่งเป็นลีกระดับสมัครเล่น และอยู่ลำดับที่ 5 ในระบบฟุตบอลลีกของประเทศไทย มีสโมสรที่เข้าร่วมการแข่งขันทั้งสิ้น 16 สโมสร แบ่งออกเป็น 2 กลุ่ม โดยจะนำผู้ชนะของแต่ละกลุ่มมาแข่งขันเพื่อหาแชมป์ของโซน จากนั้นสโมสรที่ได้แชมป์โซนจะต้องไปแข่งในรอบชิงชนะเลิศกับแชมป์ของโซนภาคตะวันออกตอนบน โดยผู้ชนะจะได้เลื่อนชั้นขึ้นไปแข่งขันระดับลีกอาชีพในไทยลีก 4การแข่งขันในโซนภาคตะวันออกตอนล่างจะแบ่งออกเป็น 3 รอบ ได้แก่รอบคัดเลือก รอบมินิลีก และรอบชิงชนะเลิศประจำโซน ดังนี้รอบคัดเลือก ในรอบนี้สโมสรที่เข้าแข่งขันจะถูกแบ่งออกเป็น 8 กลุ่มย่อย ได้แก่เอ 1 ถึงเอ 4 และบี 1 ถึงบี 4  โดยในแต่ละกลุ่มจะมีจำนวน 2 สโมสรแข่งขันกับแบบแพ้คัดออกโดยสโมสรที่ชนะจากแต่ละกลุ่มย่อยจะได้ผ่านเข้าสู่รอบมินิลีกต่อไปรอบมินิลีก 8 สโมสรที่ผ่านเข้ามาในรอบนี้จะแบ่งออกเป็นสองกลุ่ม ได้แก่กลุ่มเอและกลุ่มบี โดยแต่ละกลุ่มจะแข่งขันกันแบบพบกันหมด สโมสรที่ชนะเลิศจากแต่ละกลุ่มจะได้ผ่านเข้าชิงชนะเลิศประจำโซนรอบชิงชนะเลิศประจำโซน สโมสรที่ชนะเลิศจากทั้งสองกลุ่มจะแข่งขันกันเพื่อชิงตำแหน่งชนะเลิศประจำโซนภาคตะวันออกตอนล่าง โดยผู้ชนะจะได้ผ่านเข้าไปแข่งขันกับสโมสรที่ชนะเลิศจากโซนภาคตะวันออกตอนบนเพื่อชิงสิทธิ์เลื่อนชั้นสู่ไทยลีก 4 ในฤดูกาล 2562การแข่งขันในโซนภาคตะวันออกตอนล่างใช้สนามแข่งขันสี่แห่งในสามจังหวัด ได้แก่จันทบุรี สนามกีฬากลางองค์การบริหารส่วนจังหวัดจันทบุรี อำเภอเมืองจันทบุรีชลบุรีสนามกีฬากลาง  มหาวิทยาลัยบูรพา อำเภอเมืองชลบุรีสนามซ้อมฟุตบอลของสโมสรชลบุรี เอฟซี อำเภอเมืองชลบุรีระยอง สนามซ้อมฟุตบอลของสโมสรนาวิกโยธิน ยูเรก้า เอฟซี อำเภอแกลงการจับสลากแบ่งสายในรอบคัดเลือกมีขึ้นเมื่อวันที่ 24 สิงหาคม พ.ศ. 2561 ที่การกีฬาแห่งประเทศไทย โดยผลการจับสลากของโซนภาคตะวันออกตอนล่างเป็นดังนี้กลุ่มเอกลุ่มบี
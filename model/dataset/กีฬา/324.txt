ควีนสคัพ  เป็นการแข่งขันฟุตบอลของทีมระดับสโมสรประจำปีซึ่งจัดการแข่งขันขึ้นในประเทศไทย การแข่งขันฟุตบอลควีนสคัพนั้น จัดโดยภาคีสโมสร ที่อยู่ภายใต้สมาคมฟุตบอลแห่งประเทศไทยอีกทีหนึ่ง โดยมีการจัดการแข่งขันขึ้นอย่างต่อเนื่องมาตั้งแต่ปี 2513 แต่ได้งดการแข่งขันเป็นจำนวน 5 ครั้ง ได้แก่ ในปี 2518, 2528, 2541, 2544 และ 2548 สำหรับถ้วยรางวัลของการแข่งขันนั้น ได้รับพระราชทานจากสมเด็จพระนางเจ้าฯ พระบรมราชินีนาถ เมื่อปี 2513 ทำด้วยเงินแท้ 95% มีพระปรมาภิไธยย่อ "สก." โดยเป็นถ้วยพระราชทานที่มีขนาดใหญ่ที่สุดในประเทศไทยทีมที่ร่วมแข่งขันในควีนสคัพนั้น จะแตกต่างกับการแข่งขันฟุตบอลชิงถ้วยในหลายประเทศ โดยในควีนสคัพทีมที่ร่วมแข่งขันจะต้องเป็นทีมที่เป็นสมาชิกภาคีของสโมสร ถึงจะมีสิทธิในการแข่งขัน ซึ่งจะเห็นได้จากการแข่งขันในบางครั้งจะมีทีมฟุตบอลจังหวัดแข่งขันในนามของทีมอื่น และในการแข่งขันหลายครั้งก็จะมีการเชิญทีมสโมสรจากต่างประเทศมาร่วมแข่งขัน ซึ่งแตกต่างกันการแข่งขันฟุตบอลถ้วยในหลายประเทศ อาทิ เอฟเอคัพ  คอปปาอิตาเลีย  หรือ ยูเอสโอเพนคัพ  ที่การแข่งขันฟุตบอลถ้วยจะให้เฉพาะทีมสโมสรในประเทศ โดยเปิดโอกาสให้ทีมทุกระดับในประเทศร่วมแข่งขัน ทีมที่เล่นในลีกระดับล่างจะมีโอกาสได้แข่งขันกับทีมที่เล่นในลีกระดับสูง และการแข่งขันฟุตบอลถ้วยเหล่านั้นจะแข่งขันในช่วงระยะเวลาคั่นระหว่างการแข่งขันฟุตบอลลีกคิงส์คัพควีนสคัพ ครั้งที่ 32 จาก สยามกีฬาข้อมูลสถิติสถิติควีนสคัพ จาก สยามฟุตบอลข้อมูล ควีนสคัพ จาก rsssf.com 
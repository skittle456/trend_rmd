จุฑาธิป มณีพันธุ์ ชื่อเล่น บีช เกิดวันที่ 8 กรกฎาคม พ.ศ. 2531 เป็นนักจักรยานประเภทถนนชาวไทย ผู้เข้าแข่งขันโอลิมปิกฤดูร้อน 2012 ในประเภทถนนหญิง แต่ประสบความล้มเหลวในการเข้าสู่เส้นชัยในภายหลัง จุฑาธิปได้รับการทาบทามจากมิเซลาฟานินีร็อกซ์ ซึ่งเป็นทีมจักรยานประเภทถนนอาชีพหญิง เพื่อเข้าแข่งขันรายการยูซีไอวูเมนส์ทีม ฤดูกาล 2012-2013 ที่ประเทศอิตาลีจุฑาทิป มณีพันธุ์ เกิดวันที่ 8 กรกฎาคม พ.ศ. 2531 ที่จังหวัดร้อยเอ็ด เธอเป็นลูกสาวของนายศุภกิจ มณีพันธุ์ และนางอำนวย อัญญะโพธิ์ ซึ่งจุฑาธิปสำเร็จการศึกษาระดับประถมจากโรงเรียนพระกุมารร้อยเอ็ด ระดับมัธยมจากโรงเรียนวิชูทิศ และระดับปริญญาตรีจากมหาวิทยาลัยรัตนบัณฑิต ด้านการแข่งจักรยาน เธอได้รับรางวัลเหรียญทองในการแข่งกีฬาจักรยานในซีเกมส์ 2009 ประเภทแมสสตาร์ทหญิง ที่ประเทศลาววันที่ 10 เมษายน พ.ศ. 2555 จุฑาทิปเข้าแข่งขันรายการวูเมนทัวร์ออฟไทยแลนด์ 2012 ที่จังหวัดเชียงราย ซึ่งเธอทำผลงานได้เป็นอันดับ 3  จากนั้น ในวันที่ 11 พฤษภาคม จุฑาทิปได้อันดับ 9 ในการแข่งจักรยานทางไกลทัวร์ออฟจงหมิงไอส์แลนด์ 2012 ช่วงที่ 2 ซึ่งเธอได้เป็นผู้นำเวลารวมเบสท์เอเชียนไรเดอร์ ส่วนวันที่ 17 พฤษภาคม ในการแข่งขันช่วงที่ 2 ของรายการทัวร์ออฟจูซานไอส์แลนด์ 2012 ที่สาธารณรัฐประชาชนจีน จุฑาทิปได้อันดับ 2 รวมถึงได้เป็นแชมป์ประเภทคะแนนรวมที่ 32 คะแนน และแชมป์เบสท์เอเชียนไรเดอร์ส ภายหลังจากทำคะแนนสะสมจากทัวร์ออฟจงหมิง และทัวร์ออฟจูซาน ส่งผลให้จุฑาทิปได้รับการจัดอันดับจากสหพันธ์จักรยานนานาชาติให้อยู่ในอันดับที่ 57 ของโลก และได้รับโควตาเข้าแข่งขันกีฬาจักรยานในโอลิมปิกฤดูร้อน 2012 ในช่วงแรกของการแข่งขันกีฬาจักรยานในโอลิมปิกฤดูร้อน 2012 จุฑาทิปได้อยู่ในกลุ่มท้าย ซ้ำยังพบกับสภาพฝนและต้องขับหลบหลีกอุบัติเหตุ ส่งผลให้อยู่ห่างจากกลุ่มผู้นำเกินเวลากำหนด เธอจึงต้องออกจากการแข่งขันตามกฎของสหพันธ์จักรยานนานาชาติก่อนเข้าถึงเส้นชัยพ.ศ. 2550 -  3 เหรียญเงิน 500 เมตร ทีมสปรินท์ สปรินท์ ประเภทลู่ ซีเกมส์ 2007 ที่ประเทศไทยพ.ศ. 2552 -  เหรียญทอง จักรยานถนน ซีเกมส์ 2009 ที่ประเทศลาวพ.ศ. 2554 -  เหรียญเงินโอเมียม ประเภทลู่ รายการชิงแชมป์เอเชีย ครั้งที่ 31 ที่ประเทศไทยพ.ศ. 2554 -  เหรียญทองแดงอินไลน์เรซ ประเภทถนน รายการชิงแชมป์เอเชีย ครั้งที่ 31 ที่ประเทศไทยพ.ศ. 2554 -  เหรียญทองแดงสแครช ประเภทลู่ รายการชิงแชมป์เอเชีย ครั้งที่ 31 ที่ประเทศไทยพ.ศ. 2554 - รางวัลเบสต์เอเชีย ทัวร์ออฟชงหมิง ประจำปี 2011 ที่ประเทศจีนพ.ศ. 2554 -  เหรียญเงินสแครช โอเมียม และทีมสปรินท์ ประเภทลู่ ซีเกมส์ 2011 ที่ประเทศอินโดนีเซียพ.ศ. 2555 -  เหรียญทองแดง ประเภทถนน รายการชิงแชมป์เอเชีย ครั้งที่ 32 ที่ประเทศไทยพ.ศ. 2555 - รางวัลเบสต์เอเชีย ทัวร์ออฟชงหมิง ประจำปี 2012 ที่ประเทศจีนพ.ศ. 2555 - รางวัลเบสต์เอเชียและคะแนนรวมอันดับ 2 ทัวร์ออฟโจซาน 2012 ที่ประเทศจีนพ.ศ. 2557 -  เหรียญทอง ประเภทถนน จักรยานในเอเชียนเกมส์ 2014 ที่อินช็อน ประเทศเกาหลีใต้พ.ศ. 2549 - รางวัลนักกีฬายอดเยี่ยม กีฬาเยาวชนแห่งชาติ ครั้งที่ 22 ที่จังหวัดลำปาง
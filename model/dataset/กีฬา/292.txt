เอมิลี ลิตเติล  เป็นนักกีฬายิมนาสติกสากล เธอได้รับรางวัลเหรียญทองในการแข่งขันกีฬาเครือจักรภพ 2010 ในรายการยิมนาสติกสากลประเภททีมหญิง และเธอได้รับเลือกให้เป็นตัวแทนจากประเทศออสเตรเลียเข้าร่วมการแข่งขันโอลิมปิกฤดูร้อน 2012ลิตเติลมีชื่อเล่นคือ เอ็ม เธอเกิดเมื่อวันที่ 29 มีนาคม ค.ศ. 1994 ในเมืองเพิร์ท รัฐเวสเทิร์นออสเตรเลีย และยังคงอาศัยอยู่ที่นั่น เธอได้เข้าเรียนที่ซิตี้บีชไพรมารีสคูล หลังจากนั้นเธอได้ศึกษาต่อในระดับมัธยมที่เชิร์ชแลนด์ เธอมีส่วนสูงที่ 152 เซนติเมตร  และมีน้ำหนักที่ 52 กิโลกรัม ลิตเติลเป็นนักกีฬายิมนาสติกสากลชาวออสเตรเลีย ผู้ซึ่งได้รับทุนการศึกษาจากสถาบันการกีฬาแห่งออสเตรเลียตะวันตก และสถาบันการกีฬาแห่งออสเตรเลีย จากที่เมืองเพิร์ท เธอได้รับการฝึกฝนจากโค้ช มาร์ทีน จอร์จ และ นิโคไล แลปไชน์ ตั้งแต่ ค.ศ. 2003 ลิตเติลได้เป็นสมาชิกทีมชาติออสเตรเลียรุ่นใหญ่เป็นระยะเวลาสี่ปี ในฐานะของการเป็นสมาชิกทีมรุ่นใหญ่ที่เข้าร่วมการแข่งขันโอลิมปิก 2012 เธอได้รับการฝึกฝนจากโค้ช เพ็กกี้ ลิดดิค เธอมักจะเป็นตัวนำนักกีฬายิมนาสติก ซึ่งเธอได้รับเหรียญทองจากการแข่งขันกีฬาเครือจักรภพ 2010 ในประเภททีม และเหรียญเงินในประเภทบุคคลจากการแข่งขัน ส่วนการแข่งขันชิงแชมป์โลก ค.ศ. 2010 และ 2011 เธอได้เป็นสมาชิกของทีมออสเตรเลีย ที่ซึ่งได้อันดับหกจากการแข่งขันดังกล่าวในการแข่งขันออสเตรเลียยิมนาสติกแชมเปี้ยนชิป 2012 ที่ซิดนีย์ ลิตเติลได้อันดับสองของการแข่งขัน เธอได้รับสองเหรียญเงินจากการแข่งประเภทฟลอร์และม้าขวางในการแข่งขันดังกล่าว เธอได้นำเสนอท่วงท่าใหม่ที่เธอได้ฝึกซ้อมมา โดยรายการดังกล่าวเป็นส่วนหนึ่งของการคัดเลือกทีมชาติออสเตรเลียชุดโอลิมปิก ในช่วงกลางเดือนมิถุนายน ค.ศ. 2012 ลิตเติลเป็นหนึ่งในสิบสองนักยิมนาสติกชาวออสเตรเลียที่ชิงชัยการเข้าสู่จุดสุดท้าย ณ สถานฝึกซ้อมโอลิมปิกให้กับทีมชาติที่สถาบันการกีฬาแห่งออสเตรเลีย ในช่วงกลางเดือนมิถุนายน ค.ศ. 2012 เธอได้เป็นหนึ่งในสามนักยิมนาสติกหญิงที่ได้รับการยืนยันเข้าร่วมการแข่งขันร่วมกับ ลอเรน มิทเชลล์ และ แอชลีจ์ เบรนแนนลิตเติลเป็นตัวแทนประเทศออสเตรเลียเข้าสู่การแข่งขันโอลิมปิกฤดูร้อน 2012 ในการแข่งขันยิมนาสติกสากลหญิง เมื่อเธอมีอายุสิบแปดปี ซึ่งเธอได้รับเลือกให้เข้าแข่งขันในรายการประเภททีม ที่ซึ่งจะเป็นการเปิดตัวของเธอ จากการฝึกซ้อมในการแข่งขันโอลิมปิก เธอได้เรียนรู้ถึงการรับมือกับการถ่ายภาพแบบมีแฟลช เนื่องด้วยจะมีการใช้แฟลชในการแข่งจริง ตลอดจนการเผชิญกับเสียงรบกวนต่างๆ
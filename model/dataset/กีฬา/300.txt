เวทีมวยรังสิต หรือ เวทีมวยนานาชาติรังสิต  เป็นสนามมวยที่มีชื่อเสียง ซึ่งตั้งอยู่ ณ เทศบาลนครรังสิต อำเภอธัญบุรี จังหวัดปทุมธานี เวทีมวยแห่งนี้ ใช้เป็นสถานที่จัดการแข่ง ทั้งมวยไทยผ่านรายการถ่ายทอดสด รวมถึงการแข่งมวยสากลในระดับนานาชาติโดยในช่วงระยะเวลากว่า 3 ทศวรรษ ได้มีนักมวยที่ผ่านการแข่ง ณ สนามแห่งนี้ ไปสร้างชื่อเสียงอยู่เป็นจำนวนมากสนามมวยรังสิต สร้างขึ้นครั้งแรกในปี พ.ศ. 2505 โดยประสิทธิ์ อุไรรัตน์ ซึ่งเป็นผู้ว่าราชการจังหวัดปทุมธานีในสมัยนั้น เพื่ออนุรักษ์กีฬามวยไทย ต่อมา อำนวย เกษบำรุง ซึ่งเป็นเจ้าของค่ายมวยหลายแห่ง มีความต้องการจัดการแข่ง จึงมาขอเช่าสถานที่ โดยมีแนวคิดในการนำนักมวยจากที่ต่าง ๆ มาแข่งกัน ซึ่งการแข่งครั้งแรก เก็บค่าผ่านประตูได้กว่า 6,400 บาท จากต้นทุนในการจัดไม่ถึง 3,000 บาท จากนั้นได้มีการจัดเรื่อยมา และมีผู้เข้าชมเพิ่มขึ้นในแต่ละนัดปี พ.ศ. 2505 นี้เอง ได้มีการเปิดประมูลสนามมวย ซึ่งอำนวย เกษบำรุง ชนะการประมูลด้วยเงิน 20,000 บาท และได้ทำการปรับปรุงสนามมวย รวมทั้งจัดการแข่งทุกสัปดาห์สนามมวยรังสิต ได้ทำการย้ายสถานที่มาแล้ว 5 ครั้งเนื่องด้วยเป็นสถานที่เช่าทั้งหมด โดยครั้งแรกอยู่ที่ตลาดรังสิต ริมคลองรังสิตพ.ศ. 2509 ย้ายไปโรงงานกระสอบ  โดยใช้เงินลงทุน 160,000 บาทครั้งที่ 3 ย้ายไปบริเวณประปารังสิต ครั้นในปี พ.ศ. 2513 ก็ย้ายไปยังตลาดรังสิต โดยมีสัญญาเช่า 10 ปีและเมื่อหมดสัญญาเช่า อำนวย เกษบำรุง ได้ทำการซื้อที่ดินติดถนนพหลโยธิน ตรงข้ามด่านชั่ง เป็นพื้นที่ประมาณ 7 ไร่ ซึ่งเป็นที่ตั้งสนามมวยรังสิตในปัจจุบัน และได้ทำการเปิดอย่างเป็นทางการ ณ วันที่ 26 ธันวาคม พ.ศ. 2528เดิมในปี พ.ศ. 2558 สถิติผู้เข้าชมที่เวทีมวยแห่งนี้เฉลี่ยต่อนัด อยู่ที่ 400 คน กระทั่งปี พ.ศ. 2559 จากการประกบคู่มวยต่างศึก ต่างสาย ส่งผลให้มีผู้เดินทางมาเข้าชมต่อนัดเฉลี่ยที่ 700 คนวันที่ 17 มีนาคม พ.ศ. 2558 ทางสนามมวยได้จัดหาเงินเพื่อช่วยเหลือสถานีตำรวจภูธรประตูน้ำจุฬาลงกรณ์ สำหรับการสร้างตู้ยามเดือนเมษายน พ.ศ. 2558 เกิดกรณีเจ้าหน้าที่ตำรวจจังหวัดปุมธานีเข้าจับกุมนักพนันที่สนามมวย 86 ราย อย่างไรก็ตาม ฝ่ายเจ้าของสนามได้ออกมาแย้งว่ามีใบอนุญาต เช่นเดียวกับสนามมวยมาตรฐานทุกแห่ง และได้มีการนำเงิน 425,000 บาทมาเพื่อประกันตัวออกไปเวทีมวยนานาชาติแห่งนี้ได้รับคำวิจารณ์เชิงบวกด้านบรรยากาศที่โอ่โถง การแยกโซนสำหรับกองเชียร์ที่เห็นได้ชัดเจน มีเครื่องปรับอากาศเปิดตลอดเวลา อย่างไรก็ตาม เวทีมวยแห่งนี้มีข้อเสียอยู่บ้างคือ สถานที่จอดรถที่มีอยู่จำกัดเวทีมวยนานาชาติรังสิต ยังใช้เป็นสถานที่ถ่ายทำภาพยนตร์ที่มีชื่อเสียง อาทิ ในปี พ.ศ. 2554 ได้มีการถ่ายทำผลงาน มวยไทย Fight แหลก ที่นำแสดงโดยเจสัน ยังมวยไทย
มาร์คัส แรชฟอร์ด  เกิดเมื่อวันที่ 31 ตุลาคม ค.ศ. 1997 เป็นนักฟุตบอลอาชีพชาวอังกฤษ ปัจจุบันเล่นให้กับแมนเชสเตอร์ยูไนเต็ดในตำแหน่งกองหน้าแรชฟอร์ดเริ่มเล่นฟุตบอลให้กับเฟลตเชอร์มอสเรนเจอส์ด้วยวัยเพียง 5 ปี ก่อนที่จะเข้าร่วมกับสโมสรเยาวชนแมนเชสเตอร์ยูไนเต็ดในวัย 7 ปีแรชฟอร์ดประเดิมสนามในนามทีมชุดแรกให้กับแมนเชสเตอร์ยูไนเต็ด ในเกมที่เอาชนะมิดทิลแลนด์ด้วยผล 5–1 ในการแข่งขัน ยูฟ่ายูโรปาลีก รอบ 32 ทีมสุดท้ายนัดที่สอง เมื่อวันที่ 25 กุมภาพันธ์ ค.ศ. 2016 โดยในนัดนี้แรชฟอร์ดได้เริ่มต้นเป็นตัวจริงแทน อ็องตอนี มาร์ซียาล ที่ได้รับบาดเจ็บในช่วงฝึกซ้อมและยิงได้ถิง 2 ประตู ส่งผลให้แรชฟอร์ดกลายเป็นนักเตะของปีศาจแดงอายุน้อยที่สุดที่ทำประตูได้ในฟุตบอลยุโรปด้วยวัยเพียง 18 ปี 117 วันทำลายสถิติของปีกชาวไอร์แลนด์เหนือเจ้าของฉายา เทพบุตรมหาภัย จอร์จ เบสต์ ที่ทำไว้ในศึกอินเตอร์ซิตี้-แฟร์สคัพนัดที่ทีมปีศาจแดงเอาชนะเยอร์การ์เด้นทีมจาก นอร์เวย์ ไป 6 - 1 เมื่อเดือนตุลาคม 2507 ด้วยวัย 18 ปี 158 วัน หลังจากนั้นอีก 3 วันคือในวันที่ 28 กุมภาพันธ์ 2559 ในศึก พรีเมียร์ลีก แรชฟอร์ดก็สร้างชื่อให้ตัวเองอีกครั้งด้วยการทำ 2 ประตูในนัดที่ทีมปีศาจแดงเปิด โอลด์แทรฟฟอร์ด ชนะ อาร์เซนอล ไป 3 - 2วันที่ 20 มีนาคม 2559 แรชฟอร์ดได้สร้างสถิติใหม่ขึ้นมาอีกครั้งด้วยการเป็นนักเตะของปีศาจแดงอายุน้อยที่สุดที่สามารถทำประตูได้ในศึก แมนเชสเตอร์ดาร์บี ในนัดที่ทีมปีศาจแดงบุกไปเอาชนะ แมนเชสเตอร์ซิตี ถึง เอติฮัดสเตเดียม 1-0 ด้วยวัย 18 ปี 141 วันทำลายสถิติของ เวย์น รูนี่ย์ ที่ทำไว้ด้วยวัย 19 ปีเมื่อปี 2005 วันที่ 30 พฤษภาคม พ.ศ. 2559 แรชฟอร์ดได้ต่อสัญญากับสโมสรออกไปอีก 4 ปีทำให้แรชฟอร์ดจะได้ค้าแข้งในถิ่น โอลด์แทรฟฟอร์ด จนถึงเดือน มิถุนายน พ.ศ. 2563ในฤดูกาล 2018–19 แรชฟอร์ดจะเปลี่ยนไปสวมเสื้อหมายเลข 10 ให้กับทีมแมนเชสเตอร์ยูไนเต็ด จากเดิมที่ใส่เสื้อหมายเลข 19 มาก่อนหน้านั้นแรชฟอร์ดซึ่งเพิ่งจะก้าวขึ้นมาติดทีมชุดแรกของ แมนเชสเตอร์ ยูไนเต็ด ได้ถูกเรียกตัวไปติด ทีมชาติอังกฤษ ชุดลุยศึกยูโร 2016 ท่ามกลางเสียงคัดค้านจากหลายฝ่ายโดยเฉพาะ นิคกี บัตต์ โค้ชทีมเยาวชนของทีมปีศาจแดงที่ให้เหตุผลว่าแรชฟอร์ดยังเด็กเกินไปแต่ในวันที่ 16 พฤษภาคม พ.ศ. 2559 แรชฟอร์ดก็ได้ถูก รอย ฮอดจ์สัน กุนซือทีมชาติอังกฤษเรียกตัวมาเป็น 1 ใน 26 นักเตะรอบก่อนการตัดตัวซึ่งแรชฟอร์ดก็ได้ติดเป็น 1 ใน 23 นักเตะทีมชาติอังกฤษชุดลุยศึกยูโร 2016 ในวันที่ 27 พฤษภาคม พ.ศ. 2559 เขาได้ลงเล่นเป็นตัวจริงในนัดอุ่นเครื่องที่ชนะ ทีมชาติออสเตรเลีย ไป 2-1โดยแรชฟอร์ดเป็นผู้ทำประตูแรกในนาทีที่ 3 นับเป็นนักเตะอายุน้อยที่สุดที่ทำประตูได้ในนามทีมชาติอังกฤษด้วยวัย 18 ปี 208 วัน ทำลายสถิติของ ทอมมี่ ลอว์ตัน ที่ทำไว้เมื่อปี พ.ศ. 2481 นอกจากนี้เขายังเป็นนักเตะอายุน้อยที่สุดตลอดกาลเป็นอันดับที่ 3 ที่ได้ลงเล่นให้กับทีมชาติอังกฤษวันที่ 16 มิถุนายน พ.ศ. 2559 ในศึกยูโร 2016 นัดที่ 2 กลุ่มบีในนัดที่ทีมชาติอังกฤษเอาชนะ ทีมชาติเวลส์ ไป 2-1 แรชฟอร์ดได้ลงมาเป็นตัวสำรองแทน อดัม ลาลลานา ในนาทีที่ 75 ทำให้เขากลายเป็นนักเตะอังกฤษอายุน้อยที่สุดที่ได้ลงเล่นในศึกยูโรด้วยวัย 18 ปี 228 วันทำลายสถิติของ เวย์น รูนีย์ ที่ทำไว้ในศึก ยูโร 2004 ด้วยวัย 18 ปี 232 วันณ วันที่ 28 กุมภาพันธ์ ค.ศ. 2016โปรไฟล์ ที่ ManUtd.com
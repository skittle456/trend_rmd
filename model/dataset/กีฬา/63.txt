เอเชียนเกมส์ 1962 เป็นการแข่งขันกีฬาเอเชียนเกมส์ครั้งที่ 4 จัดขึ้นที่จาการ์ตา ประเทศอินโดนีเซีย ระหว่างวันที่ 24 สิงหาคม – 4 กันยายน 2505 มีการแข่งขัน 15 ชนิดกีฬา คือ กรีฑา ยิงธนู แบดมินตัน บาสเกตบอล มวย จักรยาน ฟุตบอล ฮอกกี้ ลอนเทนนิส เทเบิลเทนนิส ว่ายน้ำ ยิงปืน วอลเลย์บอล และมวยปล้ำ มีการสาธิตกีฬายูโด การแข่งขันครั้งนี้อินโดนีเชียเจ้าภาพทำผิดกฎโดยกีดกันจีนและอิสราเอล ไม่ให้เข้าร่วมการแข่งขันโดยส่งไอเดนติตี้การ์ด กระดาษเปล่าไปให้จึงไม่ทราบว่ามีการแข่งขัน ในครั้งนี้จึงมีนักกีฬาเข้าแข่งขัน 1,460 คน จากประเทศอัฟกานิสถาน เบอร์มา กัมพูชา ซีลอน ฮ่องกง อินเดีย อินโดนีเชีย ญี่ปุ่น เกาหลี มาลายา บอร์เนียวเหนือ ปากีสถาน ฟิลิปปินส์ ซาราวะก์ สิงคโปร์ ไทย และเวียดนามเมื่อวันที่ 23 พฤษภาคม ค.ศ. 1958 การลงคะแนนสำหรับเอเชียนเกมส์ 1962 จัดขึ้นที่กรุงโตเกียว, ประเทศญี่ปุ่น ก่อนการแข่งขันเอเชียนเกมส์ 1958 โดยสภาโอลิมปิกแห่งเอเชียลงคะแนนให้ 22-20 เพราะชื่นชอบเมืองหลวงของประเทศอินโดนีเซียมากกว่าเมืองการาจี
เดคลัน เทเรนซ์ วินน์  เป็นนักฟุตบอลชาวนิวซีแลนด์ ปัจจุบันเล่นให้กับโคโลราโดราปิดส์ในเมเจอร์ลีกซอกเกอร์ และทีมชาตินิวซีแลนด์ เขาเกิดที่โจฮันเนสเบิร์ก ประเทศแอฟริกาใต้ และอพยพไปยังนิวซีแลนด์ในเดือนมกราคม ค.ศ. 2010 เมื่อเขาอายุได้ 14 ปีวินน์ถูกเรียกติดทีมชาติครั้งแรกในนัดกระชับมิตรที่พบกับจีนเมื่อเดือนพฤศจิกายน ค.ศ. 2014 ในนัดนั้น เขาจ่ายบอลให้คริส วูดทำประตูตีเสมอ 1–1 สี่วันถัดมา เขาลงเล่นในนัดที่พบกับไทย และในเดือนมีนาคม ค.ศ. 2015 เขาลงเล่นในนัดที่พบกับเกาหลีใต้วินน์เคยถูกเรียกติดทีมชาติอายุไม่เกิน 20 ปีในการแข่งขันฟุตบอลโลกเยาวชนในเดือนพฤษภาคม ค.ศ. 2015 เขาได้ลงเล่นในรอบแบ่งกลุ่มทั้งสามนัดที่พบกับยูเครน, สหรัฐ และพม่า และได้ลงเล่นในรอบ 16 ทีมสุดท้ายที่พ่ายแพ้ต่อโปรตุเกส
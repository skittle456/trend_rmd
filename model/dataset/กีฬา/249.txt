เทร์เรนซ์ สแตนลีย์ "เทร์รี" ฟอกซ์  เกิดเมื่อวันที่ 28 กรกฎาคม ค.ศ. 1958 เป็นนักกรีฑาชาวแคนาดา เป็นนักกิจกรรมผู้รณรงค์เรียกร้องให้มีการเร่งวิจัยเพื่อหาหนทางรักษามะเร็ง  เกิดที่วินนิเพก รัฐแมนิโทบา  ขณะมีอายุ 19 ปี เขาป่วยเป็นมะเร็งกระดูกจนต้องตัดขาออกข้างหนึ่ง ในปี พ.ศ. 2523 ฟอกซ์ได้สวมขาเทียมและทำกิจกรรมรณรงค์วิ่งข้ามประเทศแคนาดา เพื่อระดมทุนและกระตุ้นสังคมต่อการวิจัยการรักษามะเร็ง การวิ่งด้วยขาเทียมของฟอกซ์ดำเนินไปได้เพียง 143 วัน เป็นระยะทาง 5,373 กิโลเมตร  ก็สิ้นสุดลงเมื่อมะเร็งกระจายไปถึงปอด ฟอกซ์มีอาการทรุดหนักและเสียชีวิตเมื่อวันที่ 28 มิถุนายน พ.ศ. 2524 ด้วยวัย 23 ปีการวิ่งรณรงค์ของฟอกซ์ได้รับการขนานนามว่า "มาราธอนแห่งความหวัง"  ส่งผลให้เขาได้รับเครื่องราชอิสริยาภรณ์ Companion of the Order of Canada ภายหลังการเสียชีวิต ได้มีผู้จัดกิจกรรมการวิ่งเทร์รี ฟอกซ์ เป็นประจำทุกปี จนถึงปัจจุบัน
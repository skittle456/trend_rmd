ดีสอาร์สเปเชียลไทมส์  คืออัลบั้มสหภาษาเพื่อเฉลิมฉลองเทศกาลคริสต์มาสของเซลีน ดิออน นักร้องสาวชาวแคนาดา ออกจำหน่ายเมื่อวันที่ 30 ตุลาคม - 6 พฤศจิกายน พ.ศ. 2541 ทั่วโลก ในเยอรมนี ออสเตรีย และสวิตเซอร์แลนด์มีการนำอัลบั้มดังกล่าวออกจำหน่ายอีกครั้งในเดือนกันยายน พ.ศ. 2550 โดยใช้ชื่อว่า Ihre Schönsten Weihnachtslieder และในช่วงปลายปีเดียวกันได้มีการออกจำหน่ายอัลบั้มนี้ในรูปแบบดิจิแพ็กระหว่างเดือนตุลาคม - ธันวาคม ประกอบด้วยซีดีเพลงและดีวีดีบันทึกการแสดงสดรายการโทรทัศน์พิเศษทางสถานีซีบีเอสเมื่อปี พ.ศ. 2541 และในช่วงเดือนตุลาคม - ธันวาคม พ.ศ. 2551 ได้มีการออกจำหน่ายในรูปแบบโกลด์ทินบ็อกในออสเตรเลียและยุโรปบางประเทศ และในวันที่ 6 ตุลาคม พ.ศ. 2552 ได้มีการออกำหน่ายอัลบั้มนี้อีกครั้งในฉบับยูล ซึ่งประกอบด้วยภาวันหยุดพักผ่อนโดยใช้เพลงจากอัลบั้มประกอบ อัลบั้มนี้นับเป็นอัลบั้มลำดับที่ 25 ของเซลีนและเป็นหนึ่งในอัลบั้มคริสต์มาสที่ขายดีที่สุดด้วยยอดขายกว่า 15 ล้านชุดทั่วโลกในอัลบั้ม ดีสอาร์สเปเชียลไทมส์ เซลีนได้ขับร้องเพลงคริสต์มาสยอดนิยม อาทิ "เดอะคริสต์มาสซอง" "บลูคริสต์มาส" "เฟลิสนาวิดา" และเพลงที่ประพันธ์ขึ้นเพื่ออัลบั้มนี้ อาทิ "โดนต์เซฟอิตออลฟอร์คริสต์มาสเดย์" "แอมยัวร์แองเจิล" ผลงานการขับร้องร่วมกับอาร์. เคลลี "เดอะเพรร์" ผลงานการขับร้องร่วมกับอานเดรอา โบเชลลี นอกจากนี้ยังขับร้องเพลงสวดอย่าง "Ave Maria", "Adeste Fideles" และขับร้องเพลงร่วมกับครอบครัวของเธอ 2 เพลง ได้แก่ "Feliz Navidad" และ "Les cloches du hameau" อัลบั้มนี้ควบคุมการสร้างและอำนวยการผลิตโดย เดวิด ฟอสเตอร์และริก เวก โดยอัลบั้มนี้เซลีนมีโอกาสร่วมประพันธ์ในเพลง "โดนต์เซฟอิตออลฟอร์คริสต์มาสเดย์" ดีสอาร์สเปเชียลไทมส์ ยังมีศิลปินที่มีชื่อเสียงร่วมงานในอัลบั้มนี้ อาทิ ไดอานา คราลล์ ซึ่งร่วมบรรเลงเปียโนในเพลง "บลูคริสต์มาส" และไบรอัน อดัมส์ ซึ่งเล่นกีตาร์ เบส และขับร้องร่วมในเพลง "อะนาเธอร์เยียร์แฮสกอนบาย" ในวันที่ 25 พฤศจิกายน พ.ศ. 2541 เซลีนได้ขับร้องสดในรายการพิเศษวันคริสต์มาสผ่านสถานีโทรทัศน์ซีบีเอสในสหรัฐอเมริกา โดยได้ขับร้องเพลงยอดนิยม และเพลงคริสต์มาส พร้อมแขกรับเชิญพิเศษ ได้แก่ โรซี โอดอนเนลล์ในเพลง "ดูยูเฮียร์วอตไอเฮียร์?" และอานเดรอา โบเชลลีในเพลง "เดอะเพรร์ รายการพิเศษนี้ได้รับการเสนอชื่อเข้าชิงรางวัลเอ็มมี 2 รางวัล ในปีต่อมาโรซีได้ขับร้องเพลงร่วมกับเซลีนในเพลง "เดอะเมจิกออฟคริสต์มาสเดย์ " โดยบรรจุในอัลบั้ม อะโรซีคริสต์มาสอัลบั้ม ดีสอาร์สเปเชียลไทมส์ ออกจำหน่ายครั้งแรกเมื่อวันที่ 30 ตุลาคม พ.ศ. 2541 ในยุโรป โดยใช้เพลง "แอมยัวร์แองเจิล" เป็นซิงเกิลในการประชาสัมพันธ์ซิงเกิลแรก โดยมิวสิกวิดีโอเพลงนี้ได้ปฐมทัศน์ตั้งแต่เมื่อวันที่ 19 ตุลาคม พ.ศ. 2541 และออกจำหน่ายในรูปแบบซีดีเมื่อวันที่ 9 พฤศจิกายน พ.ศ. 2552 โดยเพลงนี้เป็นหนึ่งในเพลงที่ประสบความสำเร็จของเซลีน มียอดจำหน่ายซิงเกิลกว่า 1,412,000 ชุด และได้รับรางวัลแผ่นเสียงทองคำขาวในสหรัฐอเมริกา และขึ้นชาร์ต บิลบอร์ด ฮอต 100 ในอันดับที่ 1 และอยู่บนชาร์ตนานกว่า 6 สัปดาห์ซิงเกิลที่สองจากอัลบั้มนี้เป็นผลงานการขับร้องร่วมกับอานเดรอา โบเชลลีในเพลง "เดอะเพรร์" เพลงประกอบภาพยนตร์เรื่อง เควสต์ฟอร์คาเมลอต ขึ้นชาร์ตเพลงร่วมสมัยในแคนาดาอันดับสูงสุดที่ 8 และชาร์ต บิลบอร์ด คอนเทกโพลารีแทร็กในอันดับที่ 22 เพลงนี้ได้รับการเสนอชื่อเข้าชิงรางวัลออสการ์ สาขาเพลงต้นฉบับยอดเยี่ยม ในปี พ.ศ. 2542 และรางวัลออสการ์สาขาเพลงป๊อปประสานเสียงยอดเยี่ยม ในปี พ.ศ. 2543 โดยเซลีนและอานเดรอาร่วมแสดงในงานประกาศผลรางวัลออสการ์ ครั้งที่ 71อีกด้วย"O Holy Night"    – 5:21"Don't Save It All for Christmas Day"    – 4:37"Blue Christmas"    – 3:48"Another Year Has Gone By"    – 3:24"The Magic of Christmas Day "    – 4:17"Ave Maria"    – 4:55"Adeste Fideles "    – 4:43"The Christmas Song"    – 4:13"The Prayer"     – 4:29"Brahms' Lullaby"    – 3:32"Christmas Eve"    – 4:16"These Are the Special Times"    – 4:08"Happy Xmas "    – 4:14"I'm Your Angel"     – 5:31"Feliz Navidad"    – 3:40"Les cloches du hameau"    – 3:10"My Heart Will Go On"     – 4:40   2007 collector's edition bonus DVD"The Power of Love"   "Do You Hear What I Hear?"    "O Holy Night"   "Because You Loved Me"   "Let's Talk About Love"   "The First Time Ever I Saw Your Face"   "My Heart Will Go On"   "The Prayer"    "Ave Maria"    End credits 1 should be certified 2x platinum 
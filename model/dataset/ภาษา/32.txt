อินเฮริแทนซ์  เป็นนวนิยายแฟนตาซีเรื่องสุดท้ายของนวนิยายชุดกำเนิดนักรบมังกร ต่อจากบริซิงเกอร์ ตีพิมพ์ครั้งแรกในประเทศสหรัฐอเมริกาในวันที่ 8 พฤศจิกายน ปี ค.ศ. 2011 เมื่อไม่นานมานี้เอง เอรากอน ผู้สังหารเงา คนขี่มังกร เป็นเพียงเด็กหนุ่มชาวนาจน ๆ คนหนึ่ง ในขณะที่ซาเฟียร่า มังกรของเขาก็เป็นเพียงไข่สีฟ้าอยู่ในป่า แต่บัดนี้ชะตากรรมของอารยธรรมทั้งมวลตกเป็นภาระอยู่บนบ่าของทั้งสอง ช่วงเวลาแห่งการฝึกฝนและการสู้รบอันยาวนานหลายเดือนนำมาซึ่งชัยชนะและความหวัง แต่ก็ยังนำความสูญเสียจนหัวใจแทบแหลกสลายมาให้ด้วย แต่ถึงกระนั้นการสู้รบที่แท้จริงยังคงอยู่ข้างหน้า นั่นคือ เอรากอนกับซาเฟียราจะต้องเผชิญหน้ากับกัลบาทอริกซ์ เมื่อเวลานั้นมาถึง ทั้งสองจะต้องแข็งแกร่งพอที่จะเอาชนะอีกฝ่ายได้ เพราะหากทั้งสองทำไม่ได้ก็จะไม่มีใครที่ทำได้อีกแล้ว และจะไม่มีโอกาสครั้งที่สองให้แก้มือด้วย คนขี่มังกรกับมังกรของเขาได้ก้าวไปไกลเกินกว่าใครจะกล้าจินตนาการถึงก็จริงอยู่ แต่ทั้งคู่จะสามารถโค่นอำนาจจอมกษัตริย์และฟื้นฟูความยุติธรรมสู่อาลาเกเซียขึ้นมาอีกครั้งได้หรือไม่ และถึงหากทำได้ ทั้งสองจะต้องสูญเสียอะไรเป็นการแลกเปลี่ยน
เทย์เลอร์ สวิฟต์  เป็นสตูดิโออัลบั้มแรกของนักร้อง-นักแต่งเพลงชาวอเมริกัน เทย์เลอร์ สวิฟต์ ออกจำหน่ายเมื่อปลายปี ค.ศ. 2006 โดยสังกัดบิกแมชีนเรเคิดส์ขณะสวิฟต์อายุ 16 ปี สวิฟต์แต่งเพลงในอัลบั้มในระหว่างเรียนชั้นปีที่  1 ในไฮสกูล และมีชื่อปรากฏในเพลงทุกเพลงของอัลบั้ม รวมถึงเพลงที่แต่งร่วมกับลิซ โรส ด้วย สวิฟต์ทดลองทำอัลบั้มกับโปรดิวเซอร์เพลงหลายคน จนในที่สุดเธอเลือก นาธาน แชปแมน โปรดิวเซอร์ที่ร่วมทำอัลบั้มเดโมกับเธอ ด้านดนตรี เพลงในอัลบั้มเป็นแนวคันทรีทั้งดนตรีและเนื้อเพลง ทุกเพลงพูดถึงความสัมพันธ์เชิงรักใคร่ คู่รักที่สวิฟต์เขียนถึงมาจากการสังเกตความสัมพันธ์ก่อนที่เธอจะเข้าไปมีส่วนเกี่ยวข้อง และแสดงให้เห็นความลำบากที่สวิฟต์ประสบขณะเรียนที่ไฮสกูลอัลบั้มมีซิงเกิลออกจำหน่ายทั้งหมด 5 ซิงเกิล ทุกเพลงได้รับการรับรองระดับทองคำขาวจากสมาคมผู้ประกอบกิจการเพลงของสหรัฐอเมริกา  "ทิม แม็กกรอว์" เป็นซิงเกิลแรก กลายเป็นซิงเกิลที่ติดสิบอันดับสูงสุดบนชาร์ตบิลบอร์ดฮอตเพลงคันทรี "เทียร์ดรอปส์ออนมายกีตาร์" ออกจำหน่ายเป็นซิงเกิลที่สอง กลายเป็นเพลงที่ทำอันดับบนชาร์ตบิลบอร์ดฮอต 100 ได้ดีที่สุด "เอาร์ซอง" ออกจำหน่ายเป็นซิงเกิลที่สามจากอัลบั้ม กลายเป็นซิงเกิลอันดับหนึ่งบนชาร์ตบิลบอร์ดฮอตเพลงคันทรีเพลงแรกของสวิฟต์ และทำให้เธอเป็นผู้ที่มีอายุน้อยที่สุดที่แต่งเพลงคนเดียวและเพลงสามารถขึ้นอันดับหนึ่งได้ "พิกเชอร์ทูเบิร์น" และ "ชูดัฟเซดโน" ออกจำหน่ายเป็นซิงเกิลที่สี่และห้าตามลำดับ ทั้งสองเพลงประสบความสำเร็จบนชาร์ตเพลงคันทรีในสหรัฐอเมริกา สวิฟต์ส่งเสริมอัลบั้มของเธอผ่านการแสดงในหลายกิจกรรม รวมถึงในฐานะนักร้องเปิดคอนเสิร์ตให้กับวงราสคอลแฟลตส์ จอร์จ สเตรต แบรด เพสลีย์ ทิม แม็กกรอว์ และเฟธ ฮิลล์เทย์เลอร์ สวิฟต์ ได้รับคำวิจารณ์ด้านบวกจากนักวิจารณ์ร่วมสมัย ซึ่งยกย่องพรสวรรค์ของสวิฟต์ขณะอายุยังน้อย อัลบั้มประสบความสำเร็จเชิงพาณิชย์และแจ้งเกิดสวิฟต์ในวงการดนตรีคันทรี ในสหรัฐอเมริกา เพลงขึ้นอันดับหนึ่งบนชาร์ตท็อปคันทรีอัลบั้มส์นาน 24 สัปดาห์ และได้รับการรับรองระดับทองคำขาวห้าครั้งจากสมาคมผู้ประกอบกิจการเพลงของสหรัฐอเมริกา  หลังจากทำยอดขายได้มากกว่า 5 ล้านอัลบั้ม เทย์เลอร์ สวิฟต์อยู่ในชาร์ตบิลบอร์ดท็อป 200 และชาร์ตอัลบั้มเพลงป็อปนาน 275 สัปดาห์นับถึงต้นปี ค.ศ. 2013 ทำให้เป็นหนึ่งใน 12 อัลบั้มที่อยู่ในชาร์ตได้นานที่สุดในประวัติศาสตร์ 57 ปี อัลบั้มยังประสบความสำเร็จในต่างประเทศ โดยเฉพาะประเทศแคนาดา ออสเตรเลีย และสหราชอาณาจักร อัลบั้มทำยอดขายได้มากกว่า 6 ล้านอัลบั้มนับถึงเดือนมกราคม ค.ศ. 2015A ^  "เทียร์ดรอปส์ออนมายกีตาร์" ได้ติดในชาร์ตซิงเกิลแห่งสหราชอาณาจักรเป็นซิงเกิลลำดับที่ 3 จากอัลบั้มเฟียร์เลส ในเดือนเมษายน พ.ศ. 2552
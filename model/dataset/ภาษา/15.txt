มิลเลียนเวส์ทูไรท์พาร์ต 1  หรือในชื่อภาษาไทยว่า หนี่งหัวใจ ร้อยประสบการณ์ ล้านวิธีบอกเล่า เป็นอีพีอัลบั้มแรกของอภิวัชร์ เอื้อถาวรสุข นักร้อง นักแต่งเพลงและสถาปนิกชาวไทย สังกัดค่ายเลิฟอีส ดูแลการจัดจำหน่ายโดยโซนี่มิวสิค  ออกจำหน่ายในรูปแบบซีดีเมื่อวันที่ 18 ธันวาคม พ.ศ. 2551 และแบบดิจิตอลดาวโหลดผ่านไอทูนส์ เมื่อวันที่ 1 มีนาคม พ.ศ. 2553อีพีอัลบั้มนี้เป็นเพลงแนวอะคูสติก ป็อป ซึ่งอภิวัชร์ได้ประพันธ์เพลงขึ้นเองโดยให้คำนิยามว่าเป็น "เพลงโพสเบเกอรีป๊อป"  ซึ่งนอกจากเป็นบทเพลงที่ขับร้องโดยอภิวัชร์แล้ว ยังมีศิลปินอื่นๆ มาร่วมขับร้องด้วย อาทิ ธนชัย อุชชิน  บอย โกสิยพงษ์ นภ พรชำนิ ชลาทิศ ตันติวุฒิ  สุวีระ บุญรอด  ศักดิ์สิทธิ์ เวชสุภาพร  ตรัย ภูมิรัตน  ในเพลง "ก่อนบทเพลงจะหมดความหมาย" และได้ร่วมงานกับ  กรกมล ชัยวัฒนะเมธิน  ในเพลง "ร่ม" อีกด้วยนอกจากนี้ ยังมีเพลงที่ประสบความสำเร็จในอัลบั้มอีกหลายเพลง อาทิเพลง "ทฤษฎีสีชมพู" ที่ขึ้นชาร์ตซี๊ดเอฟเอ็ม และเพลง  "ความคิด" เพลงประกอบภาพยนตร์เรื่อง ณ ขณะรัก  สามารถขึ้นสู่ชาร์ตอันดับหนึ่งในหลายคลื่นวิทยุของประเทศไทย อาทิ ซี้ดเอฟเอ็ม กรีนเวฟ แฟทเรดิโอ เป็นต้น ทำให้เขาได้รับการเสนอชื่อเข้าชิงรางวัล "ซี้ดอะวอร์ดส์" ครั้งที่ 5 ใน 3 สาขา คือ "ศิลปินชายยอดเยี่ยม" จากอัลบั้ม มิลเลียนเวส์ทูไรท์พาร์ต 1 "เพลงยอดนิยมสุดซี้ดประจำปี" และ "เพลงยอดเยี่ยมประจำปี" จากเพลง "ความคิด"ภายหลังถ่ายทอดประสบการณ์ด้านการประพันธ์เพลงกว่า 3 ปีจากบอย โกสิยพงษ์ อภิวัชร์จึงได้ออกอีพีอัลบั้มเดี่ยวของตนเองเป็นครั้งแรก โดยประพันธ์เพลงขึ้นเอง เนื้อหาส่วนใหญ่เป็นเรื่องของความรักที่พบได้ในเพลง "ความคิด" "ทฤษฎีสีชมพู" และ "คนที่คุณก็รู้ว่าใคร" นอกจากนี้ยังมีเพลง "ก่อนบทเพลงจะหมดความหมาย" ซึ่งอภิวัชร์ประพันธ์ขึ้นแทนความรู้สึกของศิลปินในยุคที่มีการจำหน่ายเพลงอย่างไม่มีลิขสิทธิ์หรือการดาวโหลดเพลงอย่างผิดกฎหมาย คำร้องมีเนื้อหาเกี่ยวกับการบอกผู้ฟังว่าหากวันหน้าวงการเพลงจะแย่ลงไปกว่านี้ ก็จะขอทำเพลงดีๆ ต่อไป โดยได้ร่วมงานกับศิลปินอื่นๆ ในค่าย อาทิ ธนชัย อุชชิน  บอย โกสิยพงษ์ นภ พรชำนิ ชลาทิศ ตันติวุฒิ  สุวีระ บุญรอด  ศักดิ์สิทธิ์ เวชสุภาพร  ตรัย ภูมิรัตน  อภิวัชร์ได้พูดถึงเพลงนี้ไว้ว่า "เมื่อชีวิตของคนเราต้องพบกับความไม่แน่นอน… เป็นธรรมดาที่เราต้องรู้สึกหวาดกลัว หวาดกลัวเมื่อต้องพบว่าเส้นทางที่เราได้เลือกเดินนั้นอาจเป็นหนทางตัน!!” นั่นคือความรู้สึกของผมหลังจากที่ได้เดินอยู่บนถนนคนดนตรี เป็นระยะเวลากว่า 3 ปี!! ตลอดเวลาของการเดินทางบนถนนเส้นนี้... ความคิดที่ว่า “อีกไม่ช้าไม่นาน… วงการเพลงจะต้องล่มสลาย”ก็เริ่มชัดขึ้นเรื่อยๆ... ซึ่งทำให้ผมรู้สึกกลัวจนหัวหด!! แต่ในที่สุด... ผมก็มาคิดได้ว่า “หากเราปรารถนาที่จะแต่งเพลงเพื่อเยียวยาผู้อื่น เราก็ควรเริ่มจากการเยียวยาตัวเราเองเสียก่อน"เพลง "ความคิด" เป็นเพลงรักเศร้าๆ บรรยายถึงความรักที่ต้องลาจากกันไป ซึ่งได้นำไปใช้ประกอบภาพยนตร์เรื่อง ณ ขณะรัก อีกด้วย ส่วนเพลง "คนที่คุณก็รู้ว่าใคร" เป็นการร้องขอจากภาณุพล เอกเพชร  ที่ขอให้แต่งคำร้องให้ แต่ทว่าไม่ได้นำไปใช้ จึงนำมารวมเข้ากับอัลบั้มนี้
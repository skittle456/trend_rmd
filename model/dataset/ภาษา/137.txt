โยธยานัยโมโกง ) หรือ โยธยาพ่าย เป็นวรรณกรรมภาษาพม่า ประเภทวรรณกรรมเฉลิมพระเกียรติแบบเดียวกับลิลิตตะเลงพ่ายและลิลิตยวนพ่ายของไทย เขียนโดยเล๊ะเวนรธา  เพื่อสรรเสริญพระเกียรติของพระเจ้ามังระ โดยเล๊ะเวนรธา เป็นนายทหารที่เข้าร่วมในกองทัพที่มาตีอยุธยาในครั้งนั้นด้วย เนื้อหาโดยย่อของเรื่อง แบ่งเป็น 5 ภาคคือภาคที่ 1 กล่าวว่าการตีกรุงศรีอยูธยาเป็นพันธกิจที่พระเจ้ามังระจะต้องสืบสานจากงานที่พระเจ้าอลองพญาทำค้างไว้ คือตีกรุงศรีอยุธยาไม่สำเร็จ กล่าวถึงการรวบรวมกองทัพของพม่า เพื่อไปตีล้านนาและล้านช้างและระบุชื่อนายทัพนายกองที่สำคัญภาคที่ 2 บรรยายการยกทัพจากภาคเหนือลงมาตีกรุงศรีอยุธยา การรบกับทหารไทยตามแนวแม่น้ำเจ้าพระยาในสภาพที่เกิดน้ำหลากนองภาคที่ 3 บรรยายถึงการตั้งรับอย่างเข้มแข็งของอยุธยา การรบกับทหารไทยที่ปากโมก และการรบเพื่อหาทางเข้าล้อมกำแพงเมืองกรุงศรีอยูธยาภาคที่ 4 สภาพความระส่ำระสายในกรุงศรีอยุธยาเมื่อพม่าล้มเมืองได้  จนกษัตริย์แต่งสารนอบน้อมขอยอมเป็นประเทศราช แต่ข้อเสนอไม่เป็นที่พอใจของฝ่ายพม่าจึงรบกันต่อไป สุดท้าย พม่าต้องใช้วิธีลอบขุดอุโมงค์เข้าไปเผาฐานรากกำแพงจนพังจึงเข้าเมืองได้ภาคที่ 5 การให้บำเหน็จรางวัลแก่นายทัพนายกอง สรรเสริญเกียรติคุณของพระเจ้ามังระ และบรรยายความสูญเสียที่เกิดขึ้นกับทั้งสองฝ่าย
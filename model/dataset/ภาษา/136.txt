ทันฮ็อยเซอร์  หรือชื่อเต็มว่า ทันฮ็อยเซอร์อุนท์แดร์เซ็งเงอร์ครีคเอาฟ์วาร์ทบวร์ค  เป็นอุปรากรภาษาเยอรมันทันฮ็อยเซอร์อุนท์แดร์เซ็งเงอร์ครีคเอาฟ์วาร์ทบวร์ค เป็นอุปรากรภาษาเยอรมันความยาว 3 องก์ ประพันธ์ทำนองและคำร้องโดยริชชาร์ท วากเนอร์ โดยนำเค้าโครงมาจากบทกวี Elementargeister ของไฮน์ริช ไฮเนอ  ที่ดัดแปลงมาจากตำนานพื้นบ้านเยอรมนี และเรื่อง The Singer's Contest ของเอ. เท. อา. ฮ็อฟมัน และเรื่องอื่น ๆ อีกหลายเรื่อง เกี่ยวกับตำนานของวีนัสในคริสต์ศตวรรษที่ 13 ชายหนุ่มรูปงามชื่อไฮน์ริช ทันฮ็อยเซอร์ ถูกเทพีวีนัสกักขังไว้ในหุบเขาลึกลับชื่อ วีนัสเบิร์ก วีนัสพยายามยั่วยวนและขอความรักจากทันฮ็อยเซอร์ แต่ตัวเขาปฏิเสธและเรียกร้องหาอิสรภาพ เขาประกาศว่าจิตวิญญาณของเขานั้นมั่นคงต่อพระแม่มารี ด้วยคำประกาศนั้น ทำให้วีนัสเบิร์กและเหล่าบริวารของวีนัสมลายหายไปในทันที ทันฮ็อยเซอร์พบตัวเองอยู่ในแคว้นทือริงเงิน ขณะนั้นลอร์ดแฮร์มัน เจ้าของปราสาทวาร์ทบวร์คแห่งทือริงเงินได้จัดการประกวดประชันร้องเพลง โดยผู้ชนะเลิศจะได้รับพรหนึ่งประการจากแอร์เฌแบ็ต หลานสาวของลอร์ดแฮร์มันวากเนอร์เริ่มร่างเค้าโครงเรื่อง ทันฮ็อยเซอร์ ระหว่างเดือนมิถุนายน-กรกฎาคม ค.ศ. 1842 และเขียนบทร้องเสร็จในเดือนเมษายนปีถัดมา  จากนั้นจึงเริ่มประพันธ์ดนตรีจนแล้วเสร็จเมื่อวันที่ 13 เมษายน ค.ศ. 1845  โดยท่อนโอเวอร์เชอร์ที่มีชื่อเสียงได้รับการประพันธ์แยกต่างหาก แล้วเสร็จหลังสุด รอบปฐมทัศน์จัดแสดงเป็นครั้งแรกที่เมืองเดรสเดินในวันที่ 19 ตุลาคม ค.ศ. 1845 แต่ไม่ประสบความสำเร็จเท่าเรื่อง รีเอ็นท์ซี ผลงานชิ้นก่อนหน้าของวากเนอร์วากเนอร์ได้ปรับปรุงผลงานชิ้นนี้ตลอดมาจนถึง ค.ศ. 1860 และได้รับการร้องขอจากจักรพรรดินโปเลียนที่ 3 ให้ดัดแปลงเป็นพิเศษสำหรับจัดแสดงโดยคณะอุปรากรปารีส ที่โรงอุปรากร Salle Le Peletier ปารีส เพื่อเป็นเกียรติแก่เพาลีเนอ ฟ็อน เม็ทเทอร์นิช ภริยาของเอกอัครราชทูตออสเตรียประจำกรุงปารีส การแสดงครั้งนี้จัดขึ้นเมื่อวันที่ 13 มีนาคม ค.ศ. 1861 Tannhäuser full score: ดนตรีไม่คิดมูลค่าที่โครงการห้องสมุดดนตรีนานาชาติTannhäuser's Dilemmaฟังผลงาน Overture to Tannhauser ที่ มิวโซเพนฟังผลงาน Tannhaeuser ที่ มิวโซเพน
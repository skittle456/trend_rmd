อำเภอภูเขียว เดิมคือ เมืองภูเขียว ขึ้นตรงต่อกรุงเทพมหานคร ต่อมาถูกยุบให้เป็นอำเภอหนึ่งขึ้นตรงต่อจังหวัดชัยภูมิ อยู่ห่างจากตัวจังหวัดประมาณ 80 กิโลเมตร เป็นอำเภอขนาดใหญ่ ทางตอนบนที่มีความเจริญทั้งทางด้านเศรษฐกิจ การค้าการลงทุน การเมืองการปกครอง การศึกษา การคมนาคม การสื่อสาร การเงินการธนาคาร และการแพทย์ เนื่องจากมีพื้นที่ตั้งอยู่ห่างไกลจากตัวจังหวัดมาก จึงมีส่วนราชการสำคัญ ๆ เป็นพิเศษมากกว่าอำเภออื่น ๆ ในจังหวัด อีกทั้งเป็นอำเภอที่มีเงินลงทุนภาคอุตสาหกรรมมากที่สุดของจังหวัด มีประชากรมากเป็นอันดับที่ 2 ของจังหวัดอำเภอภูเขียวตั้งอยู่ทางตอนเหนือของจังหวัด มีอาณาเขตติดต่อกับอำเภอข้างเคียง ดังนี้ ทิศเหนือ ติดต่อกับอำเภอชุมแพ ทิศตะวันออก ติดต่อกับอำเภอบ้านแท่นทิศใต้ ติดต่อกับอำเภอแก้งคร้อทิศตะวันตก ติดต่อกับอำเภอเกษตรสมบูรณ์และอำเภอคอนสารเดิมพื้นที่แถบบริเวณ อำเภอภูเขียว เป็นชุมชนโบราณมาตั้งแต่สมัยทวารวดีโดยมีหลักฐานคือ คูดิน ใบเสมาจารึกอักษรปัลลวะ รวมทั้งโบราณสถานหลายแห่ง เช่น พระธาตุกลางบ้าน ตำบลผักปัง มีพระพุทธรูปโบราณปรากฏอยู่ พระธาตุบ้านโนนธาตุงาม ตำบลผักปัง พระธาตุวัดธาตุบ้านค้าว ตำบลโอโล และยังมีอีกหลายเแห่งที่ใกล้เคียงรอบๆ เช่น พระธาตุแก้งกอย หรือว่าโนนเมือง ตำบลโนนคูณ อำเภอคอนสาร จึงสรุปได้ว่าเป็นชุมชนเมืองมานานแล้ว อีกอย่างในตำนานอุรังคนิทาน ได้กล่าวถึงเมืองที่ชื่อ "กุรุนทนคร" อยู่ด้านทิศตะวันตกของเมือง หนองหาร ส่วนมากจะเข้าใจผิดว่า กุรุนทนคร เป็นเมืองแถบจังหวัดร้อยเอ็ด แต่ที่จริงแล้วคือบริเวณ "อำเภอภูเขียว" นี้เอง โดยในตำนานกล่าวว่า พระยากุรุนทนคร ไม่ได้มาร่วมสร้างพระธาตุด้วย และปรากฏอีกครั้งเมื่อสมัยอยุธยา มีฐานะเป็นเมืองเมืองหนึ่งในสมัยรัตนโกสินทร์ตอนต้น มีที่ตั้งเมืองอยู่ที่บ้านเมืองเก่า  หลวงไกรสิงหนาทเป็นเจ้าเมืองปกครองขึ้นตรงต่อกรุงเทพมหานคร พระไกรสิงหนาทผู้นี้ไม่มีบุตรสืบตระกูล จึงได้มีใบบอกแจ้งไปทางกรุงเทพมหานคร ให้แต่งตั้ง "นายฤๅชา" ซึ่งเป็นผู้มีความรู้ความสามารถดีให้เป็นเจ้าเมืองแทน โดยได้รับพระราชทานบรรดาศักดิ์เป็นหลวงไกรสิงหนาทและพระยาไกรสิงหนาทตามลำดับ ระหว่างที่พระยาไกรสิงหนาทปกครองเมืองอยู่นั้น ปรากฏว่าเมืองภูเขียวมีพลเมืองเพิ่มขึ้น ที่ตั้งเมืองเริ่มคับแคบจึงได้ย้ายเมืองมาอยู่ที่ "บ้านกุดเชือก"  เมื่อพระยาไกรสิงหนาทชราภาพลงก็ได้มีใบบอกไปยังกรุงเทพมหานคร ให้แต่งตั้ง "นายบุญมา" บุตรชายคนโตของตนเป็นผู้ปกครองแทน ต่อมาจึงได้รับการแต่งตั้งให้เป็นพระยาไกรสิงหนาทแทนบิดา และได้รับพระราชทานบรรดาศักดิ์เป็นพระยาภักดีฤๅชัยจางวาง ซึ่งต่อมาได้ทำการย้ายเมืองจากบ้านกุดเชือกไปอยู่ที่บ้านโนนเสลา  เพราะเห็นว่าเป็นทำเลที่เหมาะสม และได้ให้กรมการเมืองไปขุดร่อนเอาทองซึ่งเป็นทองเนื้อดีที่บ่อโข่โหล่ในภูเขาพระยาฝ่อ  หล่อเป็นแท่งส่งไปยังกรุงเทพมหานครเพื่อเป็นการส่งส่วยอากรแทนเงินของราษฎร ซึ่งในสมัยนั้นการครองชีพของราษฎรยังขัดสน  เมื่อย้ายเมืองไปอยู่ที่บ้านโนนเสลา ปรากฏว่าราษฎรในเขตตำบลนางแดดและตำบลหนองบัวแดงได้รับความเดือดร้อน มีความลำบากในการติดต่อเจ้าหน้าที่เพราะอยู่ไกลจากตัวเมืองมาก ได้รับความไม่สะดวกในด้านการปกครอง จึงได้มีใบบอกแจ้งไปยังกรุงเทพมหานครซึ่งก็ได้แต่งตั้งให้ "พระยาชุมพลภักดี" มาเป็นเจ้าเมืองเกษตรสมบูรณ์ โดยให้ตั้งบ้านเมืองอยู่บ้านหนองแพง ตำบลหนองบัวแดง ซึ่งในปัจจุบันยังมีคูและซากกำแพงเมืองปรากฏอยู่จนถึงทุกวันนี้ ในปี พ.ศ. 2440 ประเทศไทยได้เปลี่ยนรูปการปกครองจากแบบจตุสดมภ์ มาเป็น มณฑลเทศาภิบาล แทน ได้ตั้งร้อยโทขุนแผ้วภักดี  มากำกับราชการอยู่ที่เมืองภูเขียวเมื่อ พ.ศ. 2442 เมืองภูเขียวก็ถูกยุบฐานะลงมาเป็น "อำเภอภูเขียว" โดยขึ้นตรงต่อจังหวัดชัยภูมิ และให้หลวงพรมภักดี  ยกกระบัตรเมืองชัยภูมิมาเป็นอำเภอภูเขียว ต่อมาทางราชการได้แต่งตั้งให้ "หลวงพินิจคงคา" มาเป็นนายอำเภอภูเขียว เมื่อประมาณปี พ.ศ. 2444–พ.ศ. 2445 หลวงพินิจคงคาได้ย้ายที่ว่าการอำเภอจากบ้านโนนเสลา  ไปตั้งใหม่ที่บ้านผักปัง  โดยใช้นามว่า  "อำเภอภูเขียว"  ต่อมาในปี  พ.ศ. 2449  ได้แยกอำเภอภูเขียวออกเป็น 2 อำเภอ  คืออำเภอภูเขียว  และ  อำเภอเกษตรสมบูรณ์  ที่บ้านลาดหนองสามหมื่น  โดยมีหลวงนรินทร์สงครามเป็นนายอำเภอคนแรกในปี พ.ศ. 2452 พระยาจ่าแสงได้มาตรวจราชการที่อำเภอภูเขียวและอำเภอเกษตรสมบูรณ์  เห็นว่าอำเภอทั้งสองใกล้กันมาก  จึงได้ยุบอำเภอเกษตรสมบูรณ์ลงมาเป็นกิ่งอำเภอเกษตรสมบูรณ์  โดยให้ขึ้นกับอำเภอภูเขียว  และย้ายที่ว่าการกิ่งอำเภอไปตั้งที่บ้านยาง  เรียกชื่อว่า "กิ่งอำเภอบ้านยาง"ในปี พ.ศ. 2460 ขุนสารกิจคณิตดำรงตำแหน่งนายอำเภอภูเขียว  ทางราชการได้เปลี่ยนชื่ออำเภอภูเขียวเป็น อำเภอผักปัง เพื่อให้ตรงกับสถานที่ตั้งที่ว่าการอำเภอและได้เปลี่ยนใช้ชื่อ "อำเภอภูเขียว" อีกครั้งเมื่อปี พ.ศ. 2482 ซึ่งการเปลี่ยนชื่อกลับมาเป็นอำเภอภูเขียวครั้งนี้ทางราชการได้ตั้งชื่อผิดพลาดไป กล่าวคือ ทางอำเภอภูเขียวได้รายงานการขอตั้งชื่อกิ่งอำเภอบ้านยาง  ซึ่งได้รับการยกฐานะเป็นอำเภอโดยใช้ชื่อว่าอำเภอภูเขียว เพราะว่ามีภูเขาเขียวอยู่ในท้องที่อำเภอ และขอเปลี่ยนชื่ออำเภอผักปังเป็นอำเภอเกษตรสมบูรณ์แทน แต่ราชการได้ตั้งชื่ออำเภอผักปังว่า "อำเภอภูเขียว" ซึ่งไม่ตรงกับสถานที่ปัจจุบันในปี พ.ศ. 2481 ทางราชการเห็นว่าอำเภอภูเขียวมีภูมิประเทศกว้างขวาง มีพลเมืองมาก  และมีระยะทางห่างไกลจากตัวจังหวัดมาก  การคมนาคมไม่สะดวก ต้องเดินทางด้วยเท้าหรือใช้ช้างม้าเป็นพาหนะ จึงให้ก่อตั้งศาลจังหวัด ที่ทำการอัยการจังหวัด และเรือนจำประจำอำเภอโดยใช้เวลาก่อสร้างอยู่ประมาณ 5 ปี จึงได้ประกาศเปิดทำการเมื่อวันที่ 24 มิถุนายน พ.ศ. 2485ในปี พ.ศ. 2490 ทางราชการก็ได้ประกาศตั้งคลังอำเภอภูเขียวขึ้น เพราะเล็งเห็นว่าที่ตั้งอำเภอภูเขียวมีสภาพอยู่ในหุบเขาล้อมรอบและมีพลเมืองมาก ระยะทางห่างไกลจากจังหวัด และมีเงินจำนวนมากอยู่ในความรับผิดชอบ ประกอบกับทางราชการได้ตั้งศาล เรือนจำและอัยการประจำศาล กองตำรวจ และการไปรษณีย์โทรเลขเป็นหน่วยราชการ เกือบจะไม่ต่างจากจังหวัดแต่ประการใด แต่หน่วยงานดังกล่าวก็ได้ตั้งอยู่จนถึงปัจจุบันนี้และมีปริมาณงานเพิ่มมากขึ้นทุกปีเนื่องจากอำเภอภูเขียวมีพื้นที่มาก ในปี พ.ศ. 2501 ทางราชการได้ประกาศแยกพื้นที่ออกเป็นกิ่งอำเภอ 2 แห่ง คือ กิ่งอำเภอแก้งคร้อและกิ่งอำเภอคอนสาร ซึ่งต่อมากิ่งอำเภอทั้งสองได้รับการยกฐานะขึ้นเป็นอำเภอเมื่อปี พ.ศ. 2502 และปี พ.ศ. 2507 ทางราชการได้ประกาศตั้งกิ่งอำเภอบ้านแท่นโดยแยกจากอำเภอภูเขียวอีกครั้งหนึ่ง และได้รับการยกฐานะเป็นอำเภอเมื่อปี พ.ศ. 2512 จากประวัติดังกล่าวมาแล้วข้างต้น จะเห็นว่าในอดีตอำเภอภูเขียวเป็นอำเภอที่มีความสำคัญในประวัติศาสตร์มาก กล่าวคือ เคยเป็นเมืองเก่าซึ่งมีเจ้าเมืองที่มีบรรดาศักดิ์ถึงชั้นพระยาพานทอง เทียบเท่ากับจังหวัดทุกประการ ดังนั้นถึงแม้จะถูกยุบฐานะลงมาเป็นอำเภอแล้วก็ตาม ทางราชการก็ยังเห็นความสำคัญอยู่มาก ถึงกับตั้งหน่วยราชการที่สำคัญ ๆ พิเศษกว่าอำเภอทั่วไป เช่น ศาลจังหวัดภูเขียว สำนักงานอัยการจังหวัดภูเขียว สำนักงานคุมประพฤติ สำนักงานขนส่ง เรือนจำ สำนักงานที่ดิน และคลังจังหวัดขึ้น นอกจากนั้นยังได้พิจารณายกฐานะขึ้นเป็นอำเภอชั้นเอกเมื่อปี พ.ศ. 2490 โดยมีนายย้อย เปรมไทย มาดำรงตำแหน่งนายอำเภอชั้นเอกคนแรก และนายอำเภอคนต่อมาก็เป็นข้าราชการชั้นเอกทุกคน ในขณะที่เวลานั้นตำแหน่งปลัดจังหวัดและหัวหน้าส่วนราชการต่าง ๆ เป็นเพียงข้าราชการชั้นโทและรองผู้ว่าราชการชั้นโท และผู้ว่าราชการจังหวัดสมัยนั้นก็เป็นข้าราชการชั้นเอกเช่นกัน ในปี พ.ศ. 2521 ทางราชการได้ยกฐานะอำเภอภูเขียวขึ้นเป็นระดับ 7 ต่อมาเมื่อปี พ.ศ. 2530 ทางสำนักงานคณะกรรมการข้าราชการพลเรือน  ร่วมกับกรมการปกครองให้ทางอำเภอภูเขียวสำรวจปริมาณงานในหน้าที่ของนายอำเภอเพื่อขอเปลี่ยนเป็นระดับ 8  และได้ยกฐานะอำเภอเป็นระดับ 8  เมื่อวันที่ 16 ธันวาคม พ.ศ. 2531 และในปี พ.ศ. 2550 ทางราชการกำหนดให้นายอำเภอภูเขียวดำรงตำแหน่งข้าราชการระดับ 9 เทียบเท่ากับนายอำเภอเมืองชัยภูมิอำเภอภูเขียวแบ่งเขตการปกครองย่อยออกเป็น 11 ตำบล 155 หมู่บ้าน ได้แก่ท้องที่อำเภอภูเขียวประกอบด้วยองค์กรปกครองส่วนท้องถิ่น 13 แห่ง ได้แก่เทศบาลตำบลภูเขียว ครอบคลุมพื้นที่บางส่วนของตำบลผักปัง จำนวนประชากร 16,774 คนเทศบาลตำบลบ้านเพชรภูเขียว ครอบคลุมพื้นที่ตำบลบ้านเพชร  จำนวนประชากร 5,728 คนเทศบาลตำบลบ้านแก้ง ครอบคลุมพื้นที่ตำบลบ้านแก้งทั้งตำบล จำนวนประชากร 14,526 คนเทศบาลตำบลธาตุทอง ครอบคลุมพื้นที่ตำบลธาตุทองทั้งตำบล จำนวนประชากร 13,562 คนองค์การบริหารส่วนตำบลบ้านดอน ครอบคลุมพื้นที่ตำบลบ้านดอนทั้งตำบล จำนวนประชากร 6,232 คนองค์การบริหารส่วนตำบลผักปัง ครอบคลุมพื้นที่ตำบลผักปัง  จำนวนประชากร 17,022 คนองค์การบริหารส่วนตำบลกวางโจน ครอบคลุมพื้นที่ตำบลกวางโจนทั้งตำบล จำนวนประชากร 11,623 คนองค์การบริหารส่วนตำบลหนองคอนไทย ครอบคลุมพื้นที่ตำบลหนองคอนไทยทั้งตำบล จำนวนประชากร 10,882 คนองค์การบริหารส่วนตำบลกุดยม ครอบคลุมพื้นที่ตำบลกุดยมทั้งตำบล จำนวนประชากร 5,265 คนองค์การบริหารส่วนตำบลบ้านเพชร ครอบคลุมพื้นที่ตำบลบ้านเพชร  จำนวนประชากร 3,193 คนองค์การบริหารส่วนตำบลโคกสะอาด ครอบคลุมพื้นที่ตำบลโคกสะอาดทั้งตำบล จำนวนประชากร 8,892 คนองค์การบริหารส่วนตำบลหนองตูม ครอบคลุมพื้นที่ตำบลหนองตูมทั้งตำบล จำนวนประชากร 11,492 คนองค์การบริหารส่วนตำบลโอโล ครอบคลุมพื้นที่ตำบลโอโลทั้งตำบล จำนวนประชากร 9,400 คนโรงเรียนในตัวอำเภอ โรงเรียนภูเขียว  โรงเรียนภูมิวิทยา  โรงเรียนอนุบาลบ้านทับทิม  โรงเรียนอินทรศึกษา   โรงเรียนอนุบาลเทศบาลตำบลภูเขียว  โรงเรียนขยายโอกาสทางการศึกษา 10 แห่ง โรงเรียนบ้านแดงสว่างโรงเรียนโนนเสลาประสาทวิทย์ โรงเรียนบ้านฉนวนโรงเรียนคุรุราษฎร์วิทยาโรงเรียนบ้านหนองกุงใหม่โรงเรียนบ้านธาตุโรงเรียนบ้านภูดิน โรงเรียนบ้านหนองแวงโรงเรียนเนรมิตศึกษาโรงเรียนบ้านหนองดินดำ โรงเรียนมัธยมศึกษา 6 แห่ง โรงเรียนภูเขียว สังกัด สพม.30 ชัยภูมิ โรงเรียนหนองคอนไทยวิทยาคม สังกัด สพม.30 ชัยภูมิ โรงเรียนพระธาตุหนองสามหมื่น สังกัด สพม.30 ชัยภูมิ  โรงเรียนโคกสะอาดวิทยา สังกัด อบจ.ชัยภูมิ โรงเรียนกวางโจนศึกษา สังกัด อบจ.ชัยภูมิ โรงเรียนเพชรวิทยาคาร สังกัด อบจ.ชัยภูมิ วิทยาลัยอาชีวศึกษาเอกชน 2 แห่ง วิทยาลัยเทคโนโลยีภูเขียววิทยาลัยศิขรินทร์บริหารธุรกิจอุดมศึกษาเอกชน 1 แห่ง มหาวิทยาลัยปทุมธานี ศูนย์ภูเขียวโรงพยาบาลภูเขียวเฉลิมพระเกียรติ 1 แห่ง แม่ข่าย 4 อำเภอ คือ ภูเขียว เกษตรสมบูรณ์ คอนสาร และบ้านแท่นสำนักงานสาธารณสุขอำเภอ 1 แห่งโรงพยาบาลส่งเสริมสุขภาพตำบล 15 แห่งโรงพยาบาลส่งเสริมสุขภาพตำบลบ้านเพชรโรงพยาบาลส่งเสริมสุขภาพตำบลมูลกระบือโรงพยาบาลส่งเสริมสุขภาพตำบลกุดยมโรงพยาบาลส่งเสริมสุขภาพตำบลหนองแซงโรงพยาบาลส่งเสริมสุขภาพตำบลบ้านลาดโรงพยาบาลส่งเสริมสุขภาพตำบลกุดจอกโรงพยาบาลส่งเสริมสุขภาพตำบลโนนเสลาโรงพยาบาลส่งเสริมสุขภาพตำบลโอโลโรงพยาบาลส่งเสริมสุขภาพตำบลหนองบัวพรมโรงพยาบาลส่งเสริมสุขภาพตำบลบ้านธาตุโรงพยาบาลส่งเสริมสุขภาพตำบลบ้านดอนโรงพยาบาลส่งเสริมสุขภาพตำบลกวางโจนโรงพยาบาลส่งเสริมสุขภาพตำบลบัวพักเกวียนโรงพยาบาลส่งเสริมสุขภาพตำบลภูดินโรงพยาบาลส่งเสริมสุขภาพตำบลแดงสว่างธนาคารกรุงไทย สาขาภูเขียวธนาคารกสิกรไทย สาขาภูเขียวธนาคารออมสิน สาขาภูเขียวธนาคารเพื่อการเกษตรและสหกรณ์การเกษตร สาขาภูเขียวธนาคารเพื่อการเกษตรและสหกรณ์การเกษตร สาขาย่อยมิตรภูเขียวธนาคารไทยพาณิชย์ สาขาภูเขียว ธนาคารอาคารสงเคราะห์ สาขาย่อยภูเขียวศาลจังหวัดภูเขียวสำนักงานอัยการจังหวัดภูเขียวเรือนจำอำเภอภูเขียวสำนักงานคุมประพฤติจังหวัดชัยภูมิ  สาขาภูเขียวสำนักงานสรรพากรพื้นที่  สาขาภูเขียวสำนักงานสรรพสามิตพื้นที่ชัยภูมิ  สาขาภูเขียวสำนักงานคลังจังหวัด ณ อำเภอภูเขียวสำนักงานที่ดินจังหวัดชัยภูมิ  สาขาภูเขียวสำนักงานขนส่งชัยภูมิ  สาขาภูเขียวสถานีขนส่งผู้โดยสารภูเขียว  การประปาส่วนภูมิภาค  สาขาภูเขียวการไฟฟ้าส่วนภูมิภาคอำเภอภูเขียวสำนักงานเขตพื้นที่การศึกษาประถมศึกษาชัยภูมิ  เขต 2สหกรณ์ออมทรัพย์ครู สาขาภูเขียวที่ทำการไปรษณีย์ภูเขียวศูนย์บริการ TOTสมาคมชาวไร่อ้อยอีสานกลางสำนักงานเทศบาลตำบลภูเขียวสำนักงานเทศบาลตำบลบ้านเพชรภูเขียวสำนักงานเทศบาลตำบลบ้านแก้งสำนักงานเทศบาลตำบลธาตุทองที่ทำการองค์การบริหารส่วนตำบลผักปังที่ทำการองค์การบริหารส่วนตำบลกวางโจนที่ทำการองค์การบริหารส่วนตำบลหนองคอนไทยที่ทำการองค์การบริหารส่วนตำบลกุดยมที่ทำการองค์การบริหารส่วนตำบลบ้านเพชรที่ทำการองค์การบริหารส่วนตำบลโคกสะอาดที่ทำการองค์การบริหารส่วนตำบลหนองตูมที่ทำการองค์การบริหารส่วนตำบลโอโลที่ทำการองค์การบริหารส่วนตำบลบ้านดอนสถานีตำรวจภูธรภูเขียวสถานีตำรวจภูธรบ้านเพชรสถานีตำรวจภูธรบ้านแก้งสำนักงานบังคับคดีจังหวัดชัยภูมิ สาขาภูเขียวตลาดสดเทศบาลตำบลภูเขียวตลาดราชพัสดุเทศบาลตำบลภูเขียวตลาดสดเทศบาลตำบลบ้านเพชรภูเขียวศาลเจ้าพ่อหลักเมืองภูเขียวศาลเจ้าพ่อหลักเมือง-ศาลหลวงบาล บ้านเพชรศาลเจ้าแม่ทับทิมวิหารหลวงปู่สมบูรณ์ อ่างเก็บน้ำหนองผักปังอ่างเก็บน้ำบ้านเพชร หมู่บ้านเอื้ออาทร  500 หลังคาเรือน สวนสาธารณะเฉลิมพระเกียรติ  80 พรรษา  เทศบาลตำบลภูเขียวหาดเพชรอยู่ริมอ่างเก็บน้ำบ้านเพชร บ้านเพชร ตำบลบ้านเพชร อำเภอภูเขียว จังหวัดชัยภูมิ  ตั้งอยู่ห่างจากที่ว่าการอำเภอภูเขียว ประมาณ 20 กิโลเมตร ปัจจุบันอยู่ในความรับผิดชอบของเทศบาลตำบลบ้านเพชรภูเขียวศูนย์รวมไม้ดัดบ้านแข้อยู่บนทางหลวงแผ่นดินหมายเลข 201  จากตัวเมืองชัยภูมิก่อนถึงอำเภอภูเขียวประมาณ 3 กิโลเมตร สองข้างทางจะเป็นแหล่งจำหน่ายไม้ดัดซึ่งเป็นไม้ประดับที่สวยงามมาก เป็นอาชีพของชาวบ้านแข้โดยเฉพาะ โดยนำไม้ประเภทข่อย กะสัง ตะโก ซึ่งมักจะขึ้นในที่ดอนและตามท้องไร่ท้องนามาดัดให้เป็นรูปทรงที่สวยงามและจำหน่ายในราคาที่ย่อมเยาแก่นักเดินทางที่ผ่านไปมาเพื่อนำไปประดับบ้าน ตลอดไปจนถึงส่งออกไปยังต่างประเทศศูนย์รวมผลิตภัณฑ์จากผ้าขิดกลุ่มสตรีทอผ้าขิดบ้านโนนเสลา ตั้งอยู่หมู่ที่ 6 ตำบลหนองตูม บนทางหลวงแผ่นดินหมายเลข 2037  จากหมู่บ้านตะโกดัดบ้านแข้ประมาณ 5 กิโลเมตร เลี้ยวขวาเข้าไปอีก 3 กิโลเมตร เป็นหมู่บ้านทอผ้าขิดทั้งผ้าฝ้ายและผ้าไหม รวมทั้งหมอนขิดและหมอนจีบพระธาตุหนองสามหมื่น พระธาตุหนองสามหมื่นหรือพระธาตุบ้านแก้ง ตั้งอยู่ที่บ้านแก้ง ตำบลบ้านแก้ง เดินทางจากจังหวัดชัยภูมิตามทางหลวงแผ่นหมายเลข 201  ประมาณ 86 กิโลเมตร ถึงสี่แยกหนองสองห้องเลี้ยวซ้ายเข้าทางหลวงแผ่นดินหมายเลข 2055  ประมาณ 9 กิโลเมตร ถึงบ้านแก้ง เลี้ยวซ้ายเข้าวัดบ้านแก้งอีกประมาณ 5 กิโลเมตร องค์พระธาตุตั้งอยู่ภายในวัดพระธาตุสามหมื่น เรียกชื่อตามหนองน้ำสามหมื่นซึ่งตั้งห่างออกไปทางทิศตะวันตกเฉียงเหนือของจังหวัด เป็นพระธาตุที่มีลักษณะสวยงามและสมบูรณ์ที่สุดองค์หนึ่ง ไม่ปรากฏหลักฐานว่าสร้างขึ้นเมื่อใด แต่จากลักษณะทางด้านสถาปัตยกรรมและศิลปกรรมที่ผสมผสานกันระหว่างล้านนา ล้านช้าง และอยุธยา สันนิษฐานว่าสร้างขึ้นราวพุทธศตวรรษที่ 21-22 ในสมัยพระไชยเชษฐาธิราชแห่งราชอาณาจักรลาวพระธาตุสามหมื่นมีลักษณะเป็นเจดีย์ย่อมุมไม้สิบสอง ตั้งอยู่บนฐานเขียงรูปสี่เหลี่ยมจัตุรัสกว้างประมาณ 32.70 เมตร สูงถึงยอดประมาณ 45.30 เมตร มีบันไดทางขึ้นทั้งสี่ด้าน เหนือฐานเขียงเป็นฐานบัวคว่ำบัวหงายรองรับองค์พระธาตุซึ่งมีซุ้มทั้งสี่ทิศประดิษฐานพระพุทธรูปปางรำพึงและปางลีลา ภายในองค์พระธาตุบรรจุพระบรมสารีริกธาตุของพระพุทธเจ้า รูปแบบดังกล่าวอาจเปรียบเทียบได้กับพระธาตุอื่น ๆ ทั้งในนครเวียงจันทน์และในเขตไทย เช่น พระธาตุวัดเทพพล เมืองเวียงคุก จังหวัดหนองคาย พระธาตุศรีเมือง นครเวียงจันทน์ เป็นต้นนอกจากนี้ บริเวณที่ตั้งพระธาตุสามหมื่น แต่เดิมก็เคยเป็นเมืองโบราณสมัยทวารวดีที่มีขนาดใหญ่เมืองหนึ่ง อายุราวพุทธศตวรรษที่ 12-16 ด้วยปรากฏร่องรอยของคูน้ำคันดินและโคกเนินโบราณสถานหลายแห่ง โบราณวัตถุสำคัญที่พบทั้งในและนอกเขตคูเมืองหลายชิ้นได้นำมาเก็บรักษาไว้ที่วัด เช่น กลุ่มใบเสมาหินทราย บางแผ่นก็มีจารึกอักษรปัลลวะภาษาสันสกฤต อายุราวพุทธศตวรรษที่ 12-14 และมีแผ่นหนึ่งนำไปตั้งเป็นหลักเมืองประจำอำเภอภูเขียวด้วย นอกจากนี้ยังมีประติมากรรมรูปเคารพอีก 2 ชิ้น สภาพชำรุดชิ้นหนึ่งคล้ายเศียรพระพุทธรูปนาคปรกในศิลปะขอมแบบบายน อายุราวพุทธศตวรรษที่ 18 พระธาตุสามหมื่นและบริเวณโดยรอบแห่งนี้จึงนับว่าเป็นสถานที่ที่มีความสำคัญและน่าสนใจมาก
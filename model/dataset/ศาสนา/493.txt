เจ้าอุษา หรือ เจ้าอุสาห์ เป็นพระธิดาในพระเจ้ามโหตรประเทศ และเป็นพระชายาในพระเจ้ากาวิโลรสสุริยวงษ์ ซึ่งทั้งสองต่างเป็นพระเจ้านครเชียงใหม่ลำดับที่ 5 และ 6 เป็นพระมารดาของเจ้าทิพเกสร พระชายาในพระเจ้าอินทวิชยานนท์ พระเจ้าผู้ครองนครเชียงใหม่องค์ที่ 7 และเป็นพระอัยยิกาของเจ้าดารารัศมี พระราชชายาในพระบาทสมเด็จพระจุลจอมเกล้าเจ้าอยู่หัวเจ้าอุษาเป็นพระธิดาในพระเจ้ามโหตรประเทศ พระเจ้านครเชียงใหม่องค์ที่ 5 กับเจ้าสุวรรณคำแผ่น มีพระเชษฐาและภคินีได้แก่ เจ้าสุริยวงศ์ , เจ้ามหาเทพ , เจ้าบัวทิพย์  และเจ้าคำหลอ เจ้าอุษาเสกสมรสกับพระเจ้ากาวิโลรสสุริยวงษ์ พระเจ้านครเชียงใหม่องค์ที่ 6 พระโอรสของพระเจ้ากาวิละ พระเจ้านครเชียงใหม่องค์ที่ 1 และเจ้าโนจา มีพระธิดา 2 พระองค์ คือเจ้าทิพเกสร   เป็นพระชายาในพระเจ้าอินทวิชยานนท์  และเป็นพระชนนีในเจ้าดารารัศมี พระราชชายา ในพระบาทสมเด็จพระจุลจอมเกล้าเจ้าอยู่หัวเจ้าอุบลวรรณา  เป็นทวดของเจ้ากอแก้วประกายกาวิล ณ เชียงใหม่
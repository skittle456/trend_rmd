ดูไบเวิลด์  เป็นบริษัทมหาชนเพื่อการลงทุน ก่อตั้งโดยพระราชกฤษฎีกาที่ตราขึ้นเมื่อวันที่ 2 มีนาคม ค.ศ. 2006 โดยชีกห์มูฮัมหมัด บิน ราชิด อัล มักทูม นายกรัฐมนตรีและรองประธานาธิบดีแห่งสหรัฐอาหรับเอมิเรตส์ เจ้าผู้ครองนครดูไบ และปัจจุบันเป็นผู้ถือหุ้นรายใหญ่  บริษัทก่อตั้งขึ้นเมื่อวันที่ 2 กรกฎาคมในปีนั้น โดยเป็นบริษัทโฮลดิงที่ถือหุ้นในธุรกิจอสังหาริมทรัพย์ในหลายประเทศทั่วโลก รวมทั้งในสหรัฐอเมริกา สหราชอาณาจักร แอฟริกาใต้ จีนญี่ปุ่น สหภาพยุโรป   ปัจจุบันบริหารงานโดยสุลต่าน อะห์เหม็ด บิน สุลาเยม ซึ่งดำรงตำแหน่งประธานกรรมการบริษัทดูไบเวิลด์เป็นเจ้าของบริษัทนะคีล ซึ่งเป็นเจ้าของโครงการหมู่เกาะต้นปาล์ม หมุ่เกาะโลก เดอะยูนิเวิร์ส นะคีลทาวเวอร์ ดูไบวอเตอร์ฟรอนต์ เดอะปาล์มทาวเวอร์ นะคีลมอลล์ ปาล์ม 360 เดอะปาล์มทรัมป์อินเตอร์ชันแนลโฮเต็ลแอนด์ทาวเวอร์และเป็นเจ้าของเรือสำราญควีนเอลิซาเบธที่ 2 ที่ปลดประจำการแล้ว และเตรียมนำมาตกแต่งเป็นโรงแรมที่เมืองเคปทาวน์ ประเทศแอฟริกาใต้เมื่อวันที่ 25 พฤศจิกายน พ.ศ. 2552 รัฐบาลดูไบได้ประกาศพักการชำระหนี้ จำนวนเงิน 59,000 ล้านดอลลาร์สหรัฐของดูไบเวิลด์ เป็นเวลาอย่างน้อย 6 เดือน ทำให้เกิดความกังวลว่าอาจจะเป็นต้นเหตุของวิกฤตเศรษฐกิจรอบใหม่เว็บทางการ
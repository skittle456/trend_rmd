ซัยยิด อะบุล อะลา เมาดูดีย์  เกิดเมื่อ 25 กันยายน พ.ศ. 2448 ในเมืองออรังกาบัด รัฐไฮเดอราบัด-เดกคาน บิดาของเขาเป็นทนายความ เมาดูดีย์ได้รับการศึกษาจากมหาวิทยาลัยมุสลิมอะลีฆัร บิดาสิ้นชีวิตไปเมื่อเขาอายุได้ 16 ปี เขาจึงหาเลี้ยงชีพด้วยการเป็นนักหนังสือพิมพ์ใน พ.ศ. 2462 และได้เป็นบรรณาธิการหนังสือพิมพ์หลายฉบับ หลังจากมีการแบ่งแยกอินเดียและปากีสถานในวันที่ 14 สิงหาคม พ.ศ. 2490 เขาได้อุทิศชีวิตเพื่อสร้างวิถีชีวิตแบบอิสลามในปากีสถาน เขาถูกจำคุกระหว่าง 24 ตุลาคม พ.ศ. 2491 ถึง 28 พฤษภาคม พ.ศ. 2493 ในฐานะศัตรูแห่งรัฐ แต่ในวันที่ 7 มีนาคม พ.ศ. 2492 สภารัฐธรรมนูญแห่งชาติได้ยกเลิกมติดังกล่าว เขาเสียชีวิตเมื่อ พ.ศ. 2516แนวความคิดของเมาดูดีย์จะขึ้นอยู่กับความเชื่อในอำนาจสูงสุดของพระเจ้า อิสลามในฐานะนี้เป็นประมวลกฏเกณฑ์ ความประพฤติอันสมบูรณ์ในการปกครองตนเองของปัจเจกบุคคลและอำนาจสูงสุด และการปฏิเสธลัทธิชาตินิยม เขาเรียกร้องให้ก่อตั้งพรรคปฏิวัตินานาชาติหรือการอุทิศตนของผู้ศรัทธาโดยไม่คำนึงถึงเผ่าพันธุ์ ผิวสี ชาติพันธุ์ ภาษา ชาติหรือตำแหน่งทางสังคม 
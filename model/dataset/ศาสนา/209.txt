พระเจ้าคอนสแตนตินที่ 1 แห่งกรีซ  เป็นพระมหากษัตริย์กรีซตั้งแต่พ.ศ. 2456 ถึงพ.ศ. 2460 และจากพ.ศ. 2463 ถึงพ.ศ. 2465 พระองค์ทรงเป็นผู้บัญชาการทหารสูงสุดของกองทัพกรีซ ในช่วงสงครามกรีซ-ตุรกี พ.ศ. 2440 และนำกองทัพกรีซประสบความสำเร็จในสงครามบอลข่าน 2455-2456 ในรัชสมัยของพระองค์ราชอาณาจักรกรีซแผ่ขยายไปไกลถึงเทสซาโลนีกี และใหญ่ขึ้นทังในแง่พื้นที่และจำนวนประชากร พระองค์ครองราชบัลลังก์แห่งกรีซเมื่อวันที่ 18 มีนาคม พ.ศ. 2456 หลังจากการลอบปลงพระชนม์พระเจ้าจอร์จที่ 1 แห่งกรีซพระองค์ไม่เห็นด้วยกับอีเลฟเทริออส เวนิเซลอส ว่ากรีซควรเข้าสู่สงครามโลกครั้งที่หนึ่ง นำไปสู่การแตกแยกภายในประเทศ พระองค์บังคับให้ เวนิเซลอสลาออกครั้งที่สอง แต่ในปีพ.ศ. 2460 พระองค์เสด็จลี้ภัยออกจากกรีซหลังจากภัยคุกคามจากกองกำลังอันทรงพลังที่จะทิ้งระเบิดใส่เอเธนส์ พระราชโอรสพระองค์ที่สอง เจ้าชายอเล็กซานเดอร์ครองราชย์เป็นกษัตริย์ หลังจากการสวรรคตของพระเจ้าอเล็กซานเดอร์ เวนิเซลอสพ่ายแพ้ในการเลือกตั้งสภาผู้แทนราษฎรและประชามติ พระเจ้าคอนสแตนตินที่ 1 ได้รับการเชิญเสด็จกลับ พระองค์สละราชบัลลังก์เป็นครั้งที่สองและครั้งสุดท้ายเมื่อปีพ.ศ. 2465 เมื่อกรีซพ่ายแพ้ในสงครามกรีก - ตุรกีปี 2462-2465 และพระราชโอรสองค์โตสืบราชสมบัติเป็นสมเด็จพระราชาธิบดีจอร์จที่ 2 แห่งกรีซ พระเจ้าคอนสแตนตินสวรรคตในเมืองปาแลร์โม ราชอาณาจักรอิตาลีพระเจ้าคอนสแตนตินที่ 1 ทรงอภิเษกสมรสเมื่อวันที่ 27 ตุลาคม พ.ศ. 2432 ณ กรุงเอเธนส์ กับเจ้าหญิงโซเฟียแห่งปรัสเซีย พระราชธิดาในจักรพรรดิฟรีดริชที่ 3 แห่งเยอรมนี และ เจ้าหญิงวิกตอเรีย พระราชกุมารี โดยทั้งสองพระองค์เป็นพระญาติกันในชั้นที่สาม  ผ่านทางเชื้อสายในสมเด็จพระจักรพรรดิพอลที่ 1 แห่งรัสเซีย และพระญาติชั้นที่สองในรุ่นที่สาม  ผ่านทางสมเด็จพระราชาธิบดีเฟรเดอริค วิลเลียมที่ 3 แห่งปรัสเซีย และมีพระโอรสธิดา 6 พระองค์ ดังนี้สมเด็จพระราชาธิบดีจอร์จที่ 2 แห่งกรีซ ทรงครองราชสมบัติครั้งแรกระหว่าง 27 กันยายน พ.ศ. 2465 - 24 มีนาคม พ.ศ. 2466 ซึ่งทรงถูกบังคับให้เสด็จออกนอกประเทศไปทรงครองราชสมบัติครั้งที่สองระหว่าง 3 พฤศจิกายน พ.ศ. 2478 - 23 เมษายน พ.ศ. 2488 โดยทรงถูกบังคับให้เสด็จออกนอกประเทศหลังจากการบุกรุกของนาซีเยอรมันทรงกลับมาครองราชสมบัติอีกครั้งระหว่าง 28 กันยายน พ.ศ. 2489 - 1 เมษายน พ.ศ. 2490ทรงอภิเษกสมรสเมื่อวันที่ 27 กุมภาพันธ์ พ.ศ. 2464 ณ กรุงเอเธนส์ แต่ได้ทรงหย่าร้างในวันที่ 6 กรกฎาคม พ.ศ. 2478 กับ เจ้าหญิงเอลิซาเบธ ชาร์ล็อต โยเซฟีน อเล็กซานดรา วิกตอเรียแห่งโรมาเนีย สมเด็จพระราชาธิบดีอเล็กซานเดอร์ที่ 1 แห่งกรีซ ทรงครองราชสมบัติระหว่าง 11 มิถุนายน พ.ศ. 2460 - 25 ตุลาคม พ.ศ. 2463ทรงอภิเษกสมรสเมื่อวันที่ 4 พฤศจิกายน พ.ศ. 2462 ณ กรุงเอเธนส์ กับ แอสปาเซีย มานอส สมเด็จเจ้าฟ้าหญิงเฮเลนแห่งกรีซและเดนมาร์ก ทรงอภิเษกสมรสเมื่อวันที่ 10 มีนาคม พ.ศ. 2464 ณ กรุงเอเธนส์ แต่ทรงหย่าร่างเมื่อวันที่ 21 มิถุนายน พ.ศ. 2471 กับ สมเด็จพระราชาธิบดีคาโรลที่ 2 แห่งโรมาเนียเป็นพระชนนีในสมเด็จพระราชาธิบดีไมเคิลที่ 1 แห่งโรมาเนียสมเด็จพระราชาธิบดีพอลที่ 1 แห่งกรีซ ทรงครองราชสมบัติระหว่าง 1 เมษายน พ.ศ. 2490 - 6 มีนาคม พ.ศ. 2507ทรงอภิเษกสมรสเมื่อวันที่ 9 มกราคม พ.ศ. 2481 ณ กรุงเอเธนส์ กับ เจ้าหญิงฟรีเดริเค หลุยส์ ไธรา วิคตอเรีย มาร์กาเรเท โซฟี โอลกา เซซิลี อิซาเบลล์ คริสตาแห่งฮาโนเวอร์ พระชนกในสมเด็จพระราชินีโซเฟียแห่งสเปน และ สมเด็จพระราชาธิบดีคอนสแตนตินที่ 2 แห่งกรีซสมเด็จเจ้าฟ้าหญิงไอรีนแห่งกรีซและเดนมาร์ก ทรงอภิเษกสมรสในวันที่ 1 กรกฎาคม พ.ศ. 2482 ณ เมืองฟลอเรนซ์ ประเทศอิตาลี กับ เจ้าชายไอโมเน โรแบร์โต มาร์เกริตา จูเซปเป โตริโนแห่งซาวอย ดยุคที่ 4 แห่งออสตา   มีพระโอรส 1 พระองค์สมเด็จเจ้าฟ้าหญิงแคทเธอรีนแห่งกรีซและเดนมาร์ก ทรงสละพระอิสริยยศเจ้าฟ้าหญิงแห่งกรีซและเดนมาร์ก เมื่อวันที่ 25 สิงหาคม พ.ศ. 2490ทรงได้รับพระราชทานพระบรมราชานุญาตให้ดำรงพระอิสริยยศเป็น เลดี้ แคทเธอรีน แบรนด์แรม อันมีศักดิ์ศรีเทียบเท่าบุตรีของดยุคในประเทศอังกฤษ จากสมเด็จพระเจ้าจอร์จที่ 6  เมื่อวันที่ 9 กันยายน พ.ศ. 2490ทรงอภิเษกสมรสเมื่อวันที่ 21 เมษายน พ.ศ. 2490 ณ กรุงเอเธนส์ ประเทศกรีซ กับ ริชาร์ด แคมเบลล์ แอนดรูว์ แบรนด์แรม  มีพระโอรส 1 พระองค์เป็นพระราชปนัดดาหญิงที่ทรงพระชนม์ชีพพระองค์สุดท้ายและยืนยาวที่สุดในสมเด็จพระบรมราชินีนาถวิกตอเรีย ในปี พ.ศ. 2459 ขณะที่สมเด็จพระราชาธิบดีและสมเด็จพระราชินีประทับอยู่ที่พระตำหนักในเมืองตาตอย ก็ได้เกิดเพลิงไหม้อันน่าฉงนขึ้น ซึ่งเผาทำลายพระตำหนักหลักและผืนป่าไปจำนวนมาก พระราชินีทรงฉวยเจ้าหญิงแคทเธอรีน พระธิดาองค์เล็กไว้ในอ้อมพระกรและทรงวิ่งไปในระยะหนึ่งไมล์ครึ่ง เพลิงไหม้โหมกระหน่ำอยู่ราว 48 ชั่วโมงและสงสัยกันว่าน่าจะเป็นฝีมือของพวกลอบวางเพลิง
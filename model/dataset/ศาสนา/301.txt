เจ้าหญิงเอลีซาแบ็ต เตแรซ มารี เอแลน ดัชเชสแห่งบราบันต์   เป็นรัชทายาทในราชบัลลังก์เบลเยียม เป็นพระราชธิดาพระองค์ใหญ่ในสมเด็จพระราชาธิบดีฟิลิปแห่งเบลเยียมและสมเด็จพระราชินีมาตีลด์แห่งเบลเยียม มีพระอิสริยยศเป็น "ดัชเชสแห่งบราบันต์" หลังจากที่สมเด็จพระราชาธิบดีอัลแบร์ที่ 2 แห่งเบลเยียม พระอัยกาธิราชของพระองค์ทรงสละราชสมบัติ โดยมีพระราชบิดาของพระองค์สืบราชสมบัติเมื่อวันที่ 21 กรกฎาคม 2013รัฐสภาเบลเยียมได้มีการผ่านกฎหมายว่าด้วยการสืบราชสันตติวงศ์โดยถือสิทธิของบุตรหัวปีประมาณสิบปีก่อนหน้าวันพระราชสมภพ จึงหมายความว่าแม้กระทั่งพระองค์จะมีพระอนุชาที่ทรงพระเยาว์กว่าอีกสองพระองค์ แต่พระองค์ก็ยังคงอยู่ในลำดับที่หนึ่งในการสืบราชบัลลังก์ในฐานะของพระราชธิดาพระองค์ใหญ่ และเมื่อนั้นพระองค์จะเสวยราชย์ขึ้นเป็นสมเด็จพระราชินีนาถแห่งชาวเบลเยียมเป็นพระองค์แรกโดยปกติแล้วพระราชโอรสขององค์มกุฎราชกุมารนั้นจะได้รับพระราชทานบรรดาศักดิ์ "เคานต์แห่งแอโน" ซึ่งได้มีการคาดการณ์ไว้สำหรับก่อนวันประสูติของพระองค์ว่าจะทรงให้เฉลิมพระนามเป็น "เคาน์เตสแห่งแอโน" สำหรับเจ้าหญิงเอลีซาแบ็ต แต่อย่างไรก็ตามได้มีพระบรมราชโองการให้เลิกการพระราชทานบรรดาศักดิ์นี้อีกต่อไป25 ตุลาคม ค.ศ. 2001 - 21 กรกฎาคม ค.ศ. 2013 : เจ้าหญิงเอลีซาแบ็ตแห่งเบลเยียม21 กรกฎาคม ค.ศ. 2013 - ปัจจุบัน : เจ้าหญิงเอลีซาแบ็ตแห่งเบลเยียม ดัชเชสแห่งบราบันต์
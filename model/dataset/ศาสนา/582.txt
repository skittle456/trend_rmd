พรรคเสรีนิยม พรรคการเมืองของไทยในอดีตซึ่งได้จดทะเบียนก่อตั้งตาม พระราชบัญญัติพรรคการเมือง พ.ศ. 2524 เมื่อวันที่ 16 กันยายน พ.ศ. 2525  เป็นลำดับที่ 12/2525 พร้อมกับพรรคการเมืองอื่น ๆ อีก 7 พรรคอาทิ พรรคประชากรไทย พรรคประชาราษฎร์ พรรคพลังใหม่ พรรคชาติประชาธิปไตย พรรคกิจสังคม  พรรคแรงงานประชาธิปไตย และ พรรคสังคมประชาธิปไตย มีหม่อมราชวงศ์เศรณีพรหม กมลาสน์ เป็นหัวหน้าพรรคคนแรกและนายมารุต ชาญณรงค์ รองหัวหน้าพรรคเป็นเลขาธิการพรรคคนแรกในระยะแรกของการจัดตั้งพรรคเสรีนิยม มีหม่อมราชวงศ์เศรณีพรหม กมลาสน์ เป็นหัวหน้าพรรค และ มารุต ชาญณรงค์ เป็นรองหัวหน้าและเลขาธิการพรรค ต่อมาในเดือนมิถุนายน พ.ศ. 2529 มีการแต่งตั้งคณะกรรมการบริหารพรรคชุดใหม่ มี ปรีดา พัฒนถาบุตร เป็นหัวหน้าพรรค สำหรับเลขาธิการพรรคยังคงเดิมหลัง การเลือกตั้ง 27 กรกฎาคม พ.ศ. 2529 ทางพรรคเสรีนิยมได้ทำการเปลี่ยนแปลงคณะกรรมการบริหารพรรคโดยได้ พันเอก ณรงค์ กิตติขจร บุตรชายของ จอมพลถนอม กิตติขจร และบุตรเขยของ จอมพลประภาส จารุเสถียร อดีต ส.ส. อยุธยา จาก พรรคชาติไทย เข้ามาเป็นหัวหน้าพรรคคนใหม่ และมี ชลินทร์ เผ่าวิบูลย์ เป็นเลขาธิการพรรคในปี พ.ศ. 2531 ชลินทร์ เผ่าวิบูลย์ ลาออกจากสมาชิกพรรค และในปีถัดมาได้แต่งตั้ง สุรศักดิ์ ฉวีวงศ์ เป็นเลขาธิการพรรค และยังปรากฏชื่อ สอาด เปี่ยมพงษ์สานต์ และเจ้าศรีรัตน์ ณ ลำปาง เป็นกรรมการบริหารพรรคด้วยในปี พ.ศ. 2535 พันเอก ณรงค์ กิตติขจร หัวหน้าพรรค และ สุรศักดิ์ ฉวีวงศ์ เลขาธิการพรรค ลาออกจากสมาชิก จึงได้แต่งตั้ง ร้อยเอก ตราชู บริสุทธิ์ รองหัวหน้าพรรค รักษาการหัวหน้าพรรคใน การเลือกตั้ง 18 มีนาคม พ.ศ. 2526 พรรคเสรีนิยมได้ส่งผู้สมัครลงรับเลือกตั้งเป็นครั้งแรกปรากฏว่าทางพรรคไม่ได้รับเลือกตั้งแม้แต่คนเดียวใน การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 ได้รับเลือกตั้ง 1 ที่นั่ง คือ พันเอก ณรงค์ กิตติขจร จากนั้นใน การเลือกตั้ง 24 กรกฎาคม พ.ศ. 2531 พรรคเสรีนิยมได้ ส.ส. เข้าสภาทั้งสิ้น 3 คนพรรคเสรีนิยม ถูกยุบเมื่อวันที่ 8 มกราคม พ.ศ. 2536 ตามคำสั่ง ศาลฎีกา ที่ 3671/2535 ลงวันที่ 17 พฤศจิกายน พ.ศ. 2535  เนื่องจากไม่ส่งผู้สมัครลงรับเลือกตั้งใน การเลือกตั้ง 22 มีนาคม พ.ศ. 2535
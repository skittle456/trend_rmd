สโมสรวอลเลย์บอลบางกอกกล๊าส เป็นสโมสรวอลเลย์บอลอาชีพในประเทศไทย ตั้งอยู่ที่จังหวัดปทุมธานี โดยทีมนี้เข้าแข่งขันในวอลเลย์บอลหญิงไทยแลนด์ลีก มีนักกีฬาทีมชาติไทยได้แก่ พรพรรณ เกิดปราชญ์  จรัสพร บรรดาศักดิ์ และมีปลื้มจิตร์ ถินขาว นักวอลเลย์บอลหญิงทีมชาติไทยทำหน้าที่เป็นหัวหน้าทีมคนปัจจุบันสโมสรวอลเลย์บอล บางกอกกล๊าส ภายใต้การบริหารจัดการของบริษัท บีจีเอฟซี สปอร์ต จำกัด ได้รับการจัดตั้งขึ้นในปี พ.ศ. 2557 ด้วยปณิธานของคณะผู้บริหารที่ต้องการส่งเสริมอาชีพในสายกีฬาในหลากหลายประเภทให้มีความเป็นมืออาชีพและร่วมพัฒนาวงการกีฬาของประเทศให้เติบโตอย่างยั่งยืนให้เป็นที่ยอมรับและสามารถเทียบชั้นในระดับสากล เพื่อบรรลุเป้าหมายสูงสุดนั้น สโมสรวอลเลย์บอลบางกอกกล๊าส จึงถูกวางรากฐานอย่างมั่นคง โดยการสร้างทีมอย่างมีกลยุทธ์ ด้วยการรวมทีมงานคุณภาพระดับมืออาชีพ ทั้งทีมบริหาร ทีมผู้ฝึกสอน และตัวผู้เล่น เพื่อความแข็งแกร่งเป็นหนึ่งเดียวพร้อมก้าวสู่ความสำเร็จสูงสุดร่วมกันโดยการแข่งขันรายการแรกที่สโมสรสโมสรวอลเลย์บอลบางกอกกล๊าส เข้าร่วมในปีแรก คือ วอลเลย์บอลดิวิชั่น 1  ที่มีรอบการแข่งขันในเดือนกรกฎาคม พ.ศ. 2557 ด้วยผลงานที่โดดเด่น ทีมบางกอกกล๊าสจึงสามารถทำผลงานยอดเยี่ยมได้แชมป์มาครอง และติดอันดับเลื่อนชั้นสู่การแข่งขันถ้วยสูงสุด วอลเลย์บอลไทยแลนด์ลีก 2014-2015 ซึ่งเป็นการสร้างรากฐานที่แข็งแกร่งและมั่นคงประจักษ์ต่อทุกสายตา และเป็นจุดเริ่มต้นของความสำเร็จที่จะมีมาอย่างต่อเนื่องของสโมสรวอลเลย์บอลบางกอกกล๊าสในเดือนพฤษภาคม พ.ศ. 2561 ทางสโมสรได้ประกาศยุติการทำทีมอย่างเป็นทางการ เนื่องจากทางสโมสรได้เล็งเห็นว่านโยบายการสนับสนุนให้เป็นกีฬาอาชีพที่แท้จริงยังไม่ชัดเจน ซึ่งไม่สอดคล้องกับการส่งเสริมการทำธุรกิจกีฬาวอลเลย์บอล และได้โอนสิทธิ์การเข้าร่วมการแข่งขันวอลเลย์บอลไทยแลนด์ลีกในฤดูกาล 2018–19 ให้กับสโมสรวอลเลย์บอลหญิงแอร์ฟอร์ซข้อมูลอัปเดต ณ มีนาคม พ.ศ. 2561วอลเลย์บอลหญิงไทยแลนด์ลีก  ชนะเลิศ  : 2014–15, 2015–16 รองชนะเลิศ  : 2016–17 อันดับที่ 3  : 2017–18วอลเลย์บอลไทยเดนมาร์คซูเปอร์ลีก  ชนะเลิศ  : 2015, 2016 รองชนะเลิศ  : 2017, 2018วอลเลย์บอลดิวิชัน 2   ชนะเลิศ  : 2014วอลเลย์บอลอะคาเดมีลีก อันดับที่ 3  : 2016วอลเลย์บอลชิงแชมป์สโมสรโลก2016 – อันดับที่ 7วอลเลย์บอลชิงแชมป์สโมสรเอเชีย2015 –  ชนะเลิศ 2016 –  อันดับที่ 3  กิตติพงศ์ พรชาติยิ่งชีพ  ดนัย ทิพย์เสถียร 
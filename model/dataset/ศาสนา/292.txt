ราชอาณาจักรเครือจักรภพ  คือรัฐเอกราชภายในเครือจักรภพแห่งประชาชาติที่มีสมเด็จพระราชินีนาถเอลิซาเบธที่ 2 แห่งสหราชอาณาจักรทรงเป็นประมุขและใช้ลำดับการสืบราชบัลลังก์แบบเดียวกับรัฐสมาชิกอื่น ๆ ในเครือจักรภพ ถึง 2012 ซึ่งมีด้วยกันทั้งหมด 16 รัฐ รวมพื้นที่ทั้งหมด  18.8 ล้านตารางกิโลเมตร  และมีประชากรรวมกันกว่า 137 ล้านคน โดยรัฐที่มีประชากรมากที่สุดหกลำดับแรก ได้แก่ สหราชอาณาจักร, แคนาดา, ออสเตรเลีย, ปาปัวนิวกินี, นิวซีแลนด์ และจาเมกาอาณาจักรในเครือจักรภพทั้งหมดล้วนแล้วแต่เคยเป็นอาณานิคมของสหราชอาณาจักรด้วยกันทั้งสิ้น ยกเว้นเพียงแต่สหราชอาณาจักรและปาปัวนิวกินี  พระราชบัญญัติเวสต์มินสเตอร์มีผลบังคับใช้ในปี พ.ศ. 2474 นับเป็นการสถาปนาอาณาจักรในเครือจักรภพขึ้นเป็นครั้งแรกโดยการให้เอกราชทางนิติบัญญัติแก่อาณานิคมหลายแห่ง ซึ่งในช่วงต้นคริสต์ศตวรรษที่ 19 หรือต้นคริสต์ศตวรรษที่ 20 ได้กลายมาเป็นเขตปกครองตนเองเรียบร้อยแล้ว และจึงกลายมาเป็นอาณาจักรในเครือจักรภพด้วยการที่สหราชอาณาจักรการมอบเอกราชให้โดยตรงเป็นช่วงเวลาหนึ่งแล้วที่การใช้คำว่า เขตปกครอง ยังคงมีไว้เพื่อใช้หมายถึงอาณาจักรที่ไม่ได้อยู่ในเครือจักรภพอังกฤษ แม้ว่าสถานะอย่างเป็นทางการของเขตปกครองเหล่านั้นจะเปลี่ยนไปแล้วก็ตาม มีบางครั้งที่การเรียกใช้ชื่อดังกล่าวปรากฏให้เห็นในปัจจุบัน แต่พบได้น้อยครั้งลงอย่างต่อเนื่องเมื่อคำว่า อาณาจักร ถูกนำมาใช้อย่างเป็นทางการพร้อมกับที่สมเด็จพระราชินีนาถเอลิซาเบธที่ 2 เสด็จขึ้นครองราชย์ในปี พ.ศ. 2495 ซึ่งบังคับให้ต้องใช้สถานะที่ถูกต้องตามกฎหมายพร้อมด้วยพระราชอิสริยยศและพระราชนามแบบปัจจุบันในแต่ละประเทศ อย่างไรก็ตามคำว่า อาณาจักรในเครือจักรภพ เป็นเพียงคำอธิบายอย่างไม่เป็นทางการ ไม่ใช่คำที่ใช้อย่างเป็นทางการ แอนติกาและบาร์บูดา - 1981 ออสเตรเลีย - 1931 บาฮามาส - 1973 บาร์เบโดส - 1966 เบลีซ - 1981 แคนาดา - 1931 เกรเนดา - 1974 จาเมกา - 1962 นิวซีแลนด์ - 1931 ปาปัวนิวกินี - 1975 เซนต์คิตส์และเนวิส - 1983 เซนต์ลูเชีย - 1979 เซนต์วินเซนต์และเกรนาดีนส์ - 1979 หมู่เกาะโซโลมอน - 1978 ตูวาลู - 1978 สหราชอาณาจักร - 1931 ซีลอน - 1948-1972 ฟีจี - 1970-1987 แกมเบีย - 1965-1970 กานา - 1957-1960 กายอานา - 1966-1970 อินเดีย - 1947-1950 ไอร์แลนด์ - 1931-1949 เคนยา - 1963-1964 มาลาวี - 1964-1966 มอลตา - 1964-1974 มอริเชียส - 1968-1992 ไนจีเรีย - 1960-1963 ปากีสถาน - 1947-1956 เซียร์ราลีโอน - 1961-1971 แอฟริกาใต้ - 1931-1961 แทนกันยีกา - 1961-1962 ตรินิแดดและโตเบโก - 1962-1976 ยูกันดา - 1962-1963
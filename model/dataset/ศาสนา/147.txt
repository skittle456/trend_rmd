สมชาย คุณปลื้ม หรือ กำนันเป๊าะ  เป็นนักการเมือง นักธุรกิจ ชาวจังหวัดชลบุรี ผู้กว้างขวางในภาคตะวันออก และเคยเป็นอดีตนายกเทศมนตรีเทศบาลเมืองแสนสุขที่มีผลงานมากมายจนทำให้ชลบุรีเป็นเมืองที่มีความสำคัญทางเศรษฐกิจ เป็นผู้อยู่เบื้องหลังและให้การสนับสนุนนักการเมืองจากภาคตะวันออกหลายคน ถูกตัดสินจำคุก 5 ปี 4 เดือน และยึดทรัพย์ในคดีทุจริตซื้อที่ดินเขาไม้แก้ว และจำคุก 25 ปี ในคดีจ้างวานฆ่า นายประยูร สิทธิโชติ หรือ กำนันยูร แล้วหลบหนีคดี ต่อมาเมื่อวันที่ 30 มกราคม พ.ศ. 2556 นายสมชาย คุณปลื้มได้ถูกตำรวจจับที่กรุงเทพมหานคร นายสมชาย คุณปลื้ม เป็นบุตรคนที่ 2 แต่เป็นลูกชายคนแรกของนายชาญชัย และนางท้วม คุณปลื้ม เกิดเมื่อวันที่ 30 กันยายน พ.ศ. 2480 บิดาเป็นผู้ใหญ่บ้านในตำบลแสนสุข อำเภอเมืองชลบุรี ส่วนมารดามีอาชีพขายหมูในตลาดหนองมน กระทั่งมีโรงฆ่าสัตว์ขนาดเล็กของตนเองเมื่อจบชั้นประถมสี่จากโรงเรียนวัดกลางดอน จึงลาออกจากโรงเรียนเป็นกระเป๋ารถเมล์สายบางแสน - ศรีราชา - ชลบุรี ก่อนจะขึ้นมาเป็นคนขับรถ ต่อมาจึงหันไปทำเรือประมง และได้พบกับชาวฝรั่งเศสผู้หนึ่งซึ่งมีธุรกิจค้าน้ำมันในกัมพูชาขณะมาเที่ยวบางแสน จึงได้สัมปทานจับปลาในน่านน้ำกัมพูชา แต่ทำเพียงไม่กี่ปีก็เลิกเพราะราคาน้ำมันแพง จึงหันไปจับธุรกิจทำบ่อลูกรังจนประสบความสำเร็จ และนำไปสู่ธุรกิจรับเหมาก่อสร้างก่อนจะขยายไปเป็นธุรกิจเหล้า โรงแรม พัฒนาที่ดิน จนสามารถขยายกิจการครอบคลุมเกือบทุกกิจการในท้องที่บางแสนและพัทยา ทั้งยังเป็นผู้สนับสนุนบุตรชายและนักการเมืองในท้องถิ่นภาคตะวันออกหลายคนด้านชีวิตส่วนตัว สมรสกับนางสติล คุณปลื้ม  บุตรสาวของนายฝอย-ทองเพียร แสนเจริญ มีบุตรธิดา รวม 5 คน เรียงลำดับดังนี้สนธยา คุณปลื้ม - อดีตรัฐมนตรีว่าการกระทรวงวัฒนธรรม, อดีตสมาชิกสภาผู้แทนราษฎรจังหวัดชลบุรี, อดีตรัฐมนตรีช่วยว่าการกระทรวงคมนาคม, อดีตรัฐมนตรีช่วยว่าการกระทรวงอุตสาหกรรม, และอดีตรัฐมนตรีว่าการกระทรวงการท่องเที่ยวและกีฬา, ประธานสโมสรฟุตบอลศรีราชา, ประธานสโมสรฟุตบอลพัทยา ยูไนเต็ด, อุปนายกราชยานยนต์สมาคมแห่งประเทศไทย ในพระบรมราชูปถัมภ์วิทยา คุณปลื้ม - นายกองค์การบริหารส่วนจังหวัดชลบุรี, ประธานสโมสรฟุตบอลชลบุรี เอฟซีจิราภรณ์ คุณปลื้มอิทธิพล คุณปลื้ม - อดีตนายกเมืองพัทยาณรงค์ชัย คุณปลื้ม - นายกเทศมนตรีเทศบาลเมืองแสนสุขในวันที่ 30 มกราคม พ.ศ. 2556 เจ้าหน้าที่กองปราบได้จับกุมนายสมชาย คุณปลื้ม บนรถยนต์ส่วนตัวทะเบียน ฎฎ 9579 กทม. ขณะเดินทางบนถนนมอเตอร์เวย์ขาออก บริเวณด่านเก็บเงินลาดกระบัง จากการตรวจสอบพบว่า นายสมชาย คุณปลื้ม เดินทางเข้ามารักษาอาการป่วยที่โรงพยาบาลสมิติเวช ศรีนครินทร์ โดยใช้ชื่อปลอมเป็นนายกิม แซ่ตั้งภายหลังถูกจับกุม นายสมชาย คุณปลื้ม ถูกควบคุมตัวไว้ที่กองปราบปราม และส่งไปขอหมายจำคุกที่ศาลอาญา โดยนายสมชายรับว่าเป็นบุคคลเดียวกับที่ต้องถูกจำคุกในคดีจ้างวานฆ่านายประยูร สิทธิโชติ  ซึ่งศาลฎีกาพิพากษาจำคุกเขา 25 ปี ศาลอาญาจึงออกหมายจำคุกโดยนับรวมกับโทษในคดีที่ดินเขาไม้แก้วซึ่งศาลจังหวัดชลบุรีพิพากษาให้จำคุกเขา 5 ปี 4 เดือน เป็นจำคุกทั้งสิ้น 30 ปี 4 เดือน
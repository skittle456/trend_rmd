เจ้าพระยาสุรพันธ์พิสุทธิ์ มีนามเดิมว่า เทศ เกิดเมื่อ พ.ศ. 2384 ในสกุลบุนนาค ตรงกับรัชสมัยพระบาทสมเด็จพระนั่งเกล้าเจ้าอยู่หัว  เป็นบุตรสมเด็จเจ้าพระยาบรมมหาประยูรวงศ์  กับหม่อมหรุ่น เข้ารับราชการในรัชกาลที่ 4 เป็นนายรองไชยขรรค์มหาดเล็ก แล้วเป็นนายสรรพวิชัยหุ้มแพรมหาดเล็ก จากนั้นเป็นพระเพชรพิไสยศรีสวัสดิ์ ปลัดเมืองเพชรบุรี ในรัชกาลที่ 5 ได้เลื่อนเป็นพระยาสุรินทรฦๅชัย ผู้ว่าราชการเมืองเพชรบุรี และราชการจรในเมืองราชบุรี ดูแลการทำโทรเลขทางเมืองทวายและตัดทาง ได้รับความลำบากตรากตรำเป็นอันมาก รับราชการได้เลื่อนตำแหน่งเป็นข้าหลวงเทศาภิบาลมณฑลราชบุรี เป็นผู้ที่มีความวิริยอุตสาหะ และมีความจงรักภักดียิ่ง ในเดือนมกราคม พ.ศ. 2440 จึงโปรดฯ ให้สถาปนาเป็นเจ้าพระยา มีสมญาตามจารึกในหิรัญบัฏว่า เจ้าพระยาสุรพันธพิสุทธิ์ ชนุตมราชภักดี สกลเทพมนตรีมิตรจิตร สุจริตวราธยาไศรย เสนานุวัตรสมัยสมันตโกศล ยุติธรรมวิมลสัตยารักษ์ สุนทรศักดิ์วัฒนไวย อภัยพิริยพาหุ ดำรงศักดินา 10,000 ได้รับพระราชทานเครื่องราชอิสริยาภรณ์จุลจอมเกล้า ชั้นปฐมจุลจอมเกล้า เจ้าพระยาสุรพันธ์พิสุทธิ์  สมรสกับท่านผู้หญิงอู่ ธิดาพระยาภักดีนฤบดินทร์  หลานเจ้าพระยาวงศาสุรศักดิ์  เหลนของเจ้าพระยาราชบุรี  ซึ่งเป็นราชินิกุลสืบเชื้อสายมาจากท่านยายเจ้าเมือง พระปิตุจฉาพระองค์โตของสมเด็จพระอมรินทราบรมราชินีในรัชกาลที่1 ท่านมีบุตรธิดากับท่านผู้หญิงอู่ 14 คน ที่สำคัญได้แก่พระยาสุรพันธ์พิสุทธิ์ พระยาสุรินทรฤๅชัย พระสัจจาภิรมย์ ธิดาอีก 5 คน ได้เป็นเจ้าจอมในพระบาทสมเด็จพระจุลจอมเกล้าเจ้าอยู่หัว ซึ่งเรียกกันโดยทั่วไปว่า "เจ้าจอมก๊กออ" คือ เจ้าจอมมารดาอ่อน มีพระเจ้าลูกเธอ 2 พระองค์ คือ พระเจ้าบรมวงศ์เธอ พระองค์เจ้าอรประพันธ์รำไพ และพระเจ้าบรมวงศ์เธอ พระองค์เจ้าอดิสัยสุริยาภา และน้องสาวของเจ้าจอมมารดาอ่อน ได้แก่ เจ้าจอมเอี่ยม เจ้าจอมเอิบ เจ้าจอมอาบ และเจ้าจอมเอื้อน ส่วนธิดาอีก 3 คน ได้สมรสกับพี่น้องในตระกูลบุนนาคสายเดียวกันคือ คุณหญิงอิ่ม เป็นภรรยาพระยาศรีสัชนาลัย  บุตรเจ้าพระยาสุรวงษ์ไวยวัฒน์  คุณหญิงอบ เป็นภรรยาพระยาธรรมสารเนติ  บุตรเจ้าพระยาภาณุวงศ์มหาโกษาธิบดี  และคุณหญิงอาย เป็นภรรยาพระยานิพัทธสุริยานุวงศ์  บุตรเจ้าพระยาสุรวงษ์ไวยวัฒน์ นอกจากนี้เจ้าพระยาสุรพันธ์พิสุทธิ์ ยังมีบุตรธิดาอีกหลายคนกับภรรยาอื่น โดยบุตรที่มีบรรดาศักดิ์เป็นชั้นพระยา ได้แก่พระยามหานุภาพ พระยาสุรพันธเสนี  ผู้ว่าราชการจังหวัดเพชรบุรีพระยาพิชัยชาญฤทธิ์ และบุตรบางคนยังได้รับบรรดาศักดิ์เป็นพระ จมื่น และหลวง เช่นพระราชวิสูตรวิสุทธิรักษ์ พระภิรมย์เสนารักษ์ พระสุรพันธาทิตย์ จมื่นมณเฑียรพิทักษ์ หลวงภักดีบริรักษ์  ผู้ช่วยราชการจังหวัดเพชรบุรีหลวงนาสาลี  ข้าราชการเมืองเพชรบุรีหลวงไอศูรย์สุทธิวิไชย หลวงวิจิตรสุรพันธ์ หลวงสมานนันทพรรค หลวงวิจารณ์ภัณฑกิจ หลวงวิสูตรอัศดร ส่วนธิดาที่เกิดแต่ภรรยาอื่น และได้เข้าถวายตัวเป็นเจ้าจอมในรัชกาลที่ 5 ได้แก่ เจ้าจอมแก้ว และเจ้าจอมแส ธิดาชื่อ หวน ได้เป็น หม่อมห้ามในพระเจ้าวรวงศ์เธอ พระองค์เจ้าออศคาร์นุทิศ กรมหมื่นอนุวัตรจาตุรนต์ ธิดาชื่อ คุณหญิงกุ่ม เป็นภรรยาพระยาชัยสุรินทร์  และธิดาชื่อ คุณหญิงขลิบ เป็นภรรยาพระยาวันพฤกษ์พิจารณ์ เจ้าพระยาสุรพันธ์พิสุทธิ์  มีบุตรธิดารวม 62 คน บุตรหลายคนรับราชการปฏิบัติหน้าที่ตามหัวเมืองโดยเฉพาะจังหวัดเพชรบุรี ซึ่งเป็นจังหวัดที่บิดาเคยรับราชการมาก่อน เจ้าพระยาสุรพันธ์พิสุทธิ์  ถึงแก่อสัญกรรม ในปี พ.ศ. 2450 อายุ 66 ปีเจ้าพระยาสุรพันธ์พิสุทธิ์   มีบุตรธิดา ดังนี้1. ท่านผู้หญิงอู่ ธิดาพระยาภักดีนฤบดินทร์  มีบุตรธิดา 14 คน ได้แก่ พระยาสุรพันธ์พิสุทธิ์ นางสาวเอม บุนนาคพระยาสุรินทรฤๅไชย เจ้าจอมมารดาอ่อน ในรัชกาลที่ 5พระสัจจาภิรมย์ นางสาวอ่วน บุนนาคเจ้าจอมเอี่ยม ในรัชกาลที่ 5คุณหญิงอิ่ม ภรรยาพระยาศรีสัชนาลัย นายเถลิง บุนนาคคุณหญิงอบ ภรรยาพระยาธรรมสารเนติ เจ้าจอมเอิบ ในรัชกาลที่ 5เจ้าจอมอาบ ในรัชกาลที่ 5คุณหญิงอาย ภรรยาพระยานิพัทธสุริยานุวงศ์ เจ้าจอมเอื้อน ในรัชกาลที่ 52. ลำภู มีบุตร 1 คน ได้แก่ขุนตำรวจเอกพระยามหานุภาพ 3. ใย มีธิดา 1 คน ได้แก่นางสาวเทียบ บุนนาค4.  พวง ธิดาพระยาสมุทสงคราม  มีบุตรธิดา 3 คน ได้แก่นายพุ่ม มหาดเล็กนายพ่วง มหาดเล็กเจ้าจอมแก้ว ในรัชกาลที่ 5 5. แจ้ง มีบุตร 1 คน ได้แก่พระราชวิสูตรวิสุทธิรักษ์  6. สุด ธิดาพระยาราชบุรี  มีบุตร 2 คน ได้แก่หลวงภักดีบริรักษ์ หลวงมหาดไทย  7. บาง มีบุตร 1 คน ได้แก่พระภิรมย์เสนารักษ์  8. จัน มีธิดา 1 คน ได้แก่จอน ภรรยาขุนปฏิภาคพิมพ์ลิขิต  9. นวม มีธิดา 1 คน ได้แก่นางสาวสั้น บุนนาค 10. จอน มีบุตร 1 คน ได้แก่จมื่นมณเฑียรพิทักษ์  11. บางเล็ก มีบุตรธิดา 3 คน ได้แก่นางสาวเหลี่ยม บุนนาคนายอ่อง มหาดเล็กหลวงวิจิตรสุรพันธ์  12. ปริก มีธิดา 1 คน ได้แก่นางสาวอ้อน บุนนาค 13. หรั่ง มีบุตรธิดา 4 คน ได้แก่นางสาวหริ่ง บุนนาคหริ่ม ภรรยาพระยาสุรพันธ์พิสุทธิ์ นางสาวหรุ่ม บุนนาคนายเหลี่ยม มหาดเล็ก 14. น่วม มีบุตร 1 คน ได้แก่หลวงนาสาลี  15. เป๋า ธิดาพระยาประสิทธิสงคราม  มีบุตร 1 คน ได้แก่นายหาด มหาดเล็ก 16. เหม จากสกุลมหานนท์ มีบุตรธิดา 2 คน ได้แก่นายหอม มหาดเล็กหม่อมหวน ในพระเจ้าวรวงศ์เธอ พระองค์เจ้าออศคาร์นุทิศ กรมหมื่นอนุวัตรจาตุรนต์ 17. อ้น มีบุตร 5 คน ได้แก่นายอั้ง มหาดเล็กนายอุ้ง มหาดเล็กพระยาสุรพันธเสนี หลวงไอศูรย์สุทธิวิไชย นายอัด มหาดเล็ก 18. เม้า หลานปู่พระยาราชบุรี  มีบุตรธิดา 3 คน ได้แก่พระยาพิชัยชาญฤทธิ์ พระสุรพันธาทิตย์ นางสาวเหล็ง บุนนาค 19. คล้อย จากสกุลวัชโรบล มีบุตรธิดา 5 คน ได้แก่นางสาวคลิ้ว บุนนาคหลวงสมานนันทพรรค หลวงวิสูตรอัศดร นางสาวเคลื่อน บุนนาคคุณหญิงขลิบ ภรรยาพระยาวันพฤกษ์พิจารณ์  20. ตลับ มีธิดา 1 คน ได้แก่คุณหญิงไลย ภรรยาพระยาศรีสัชนาลัย  21. เลี่ยม มีธิดา 1 คน ได้แก่นางสาวเมี้ยน บุนนาค 22. กิม มีธิดา 1 คน ได้แก่คุณหญิงกุ่ม ภรรยาพระชัยสุรินทร์  23. ทรัพย์ มีธิดา 1 คน ได้แก่เจ้าจอมแส ในรัชกาลที่ 5 24. มอญ มีบุตร 1 คน ได้แก่หลวงวิจารณ์ภัณฑกิจ  25. กล่อม มีธิดา 1 คน ได้แก่กลม ภายหลังเปลี่ยนชื่อเป็น "สุพรรณ" ภรรยาพระมิตรกรรมรักษา  26. ชัง มีบุตร 1 คน ได้แก่นายชิน มหาดเล็ก 27. เมือง มีบุตร 1 คน ได้แก่หลวงไอศูรย์สรรพการี  28. ย้อย มีบุตรธิดา 3 คน ได้แก่นายหยัด มหาดเล็กนายหยด มหาดเล็กนางสาวหยุด บุนนาค 29. ทิพย์ มีบุตร 1 คน ได้แก่นายทุ้ย มหาดเล็ก 30. ผาด มีธิดา 1 คน ได้แก่นางสาวผุด บุนนาค 31. เผื่อน มีบุตร 1 คน และธิดา 2 คน แต่ถึงแก่กรรมตั้งแต่ยังเยาว์ 32. ขลิบ มีบุตร 1 คน ได้แก่นายคลอบ มหาดเล็ก 33. ทิม มีธิดา 1 คน ได้แก่นางสาวทับ บุนนาค 34. แปลก มีบุตร 1 คน ได้แก่นายศรี มหาดเล็ก 35. แก้ว มีบุตร 1 คน ได้แก่นายเกี้ยว มหาดเล็ก 36. หลี มีธิดา 1 คน ได้แก่นางสาวหลิน บุนนาค 37. สุด มีธิดา 1 คน แต่ถึงแก่กรรมตั้งแต่ยังเยาว์ 38. พ่วง มีบุตร 1 คน ได้แก่นายเพ่ง มหาดเล็ก เครื่องราชอิสริยาภรณ์จุลจอมเกล้า ชั้นปฐมจุลจอมเกล้า  เหรียญรัตนาภรณ์ รัชกาลที่ 4 ชั้นที่ 4 
สันยุกตปรานต์  เป็นมณฑล  หนึ่งในบริติชราช ซึ่งต่อมาคือ ประเทศอินเดียที่ได้รับอิสรภาพมณฑลนี้เกิดขึ้นเมื่อวันที่ 1 เมษายน ค.ศ. 1937 โดยเป็นผลมาจากการย่อชื่อมณฑล "สันยุกตปรานต์อาคราและอวัธ"  มีพื้นที่โดยประมาณเท่ากับรัฐอุตตรประเทศและรัฐอุตตราขัณฑ์ในปัจจุบันประสมกันหลังจากที่พระราชบัญญัติการปกครองอินเดีย ค.ศ. 1935  ขยายสภานิติบัญญัติและอำนาจการปกครองตนเองให้แก่มณฑล และมีการเลือกตั้งใน ค.ศ. 1937 แล้ว พรรคคองเกรสแห่งชาติอินเดีย  ได้เสียงข้างมากในสภานิติบัญญัติของมณฑล แต่ไม่ยอมจัดตั้งรัฐบาล ดังนั้น ในวันที่ 1 เมษายน ค.ศ. 1937 จึงมีการเชิญนวาพแห่งฉัตรี  มาจัดตั้งรัฐบาลเสียงข้างน้อยไปพลางก่อนในเดือนกรกฎาคม ค.ศ. 1937 พรรคคองเกรสฯ กลับยอมรับตำแหน่ง แฮร์รี แกรแฮม เฮก  ผู้ว่าการมณฑล จึงเชิญบัณฑิตโควินท์ พัลลัภ ปันต์  มาจัดตั้งรัฐบาลครั้น ค.ศ. 1939 ผู้ดำรงตำแหน่งบริหารมณฑลจากพรรคคองเกรสฯ ลาออกทั้งหมด เป็นผลให้ผู้ว่าการมณฑลต้องเข้ามาควบคุมการบริหารโดยตรง จน ค.ศ. 1945 รัฐบาลบริติชสั่งให้มีการเลือกตั้งสมาชิกสภานิติบัญญัติมณฑล และใน ค.ศ. 1946 พรรคคองเกรสฯ ได้เสียงข้างมากจากการเลือกตั้งอีกครั้ง และปกครองมณฑลเรื่อยมาภายใต้การนำของบัณฑิตปันต์ แม้ประเทศอินเดียจะได้รับอิสรภาพจากประเทศอังกฤษใน ค.ศ. 1947 แล้วหลังจากประเทศอินเดียได้รับอิสรภาพใน ค.ศ. 1947 แล้ว มีการรวมรัฐมหาราชาจำนวนสามรัฐ คือ รามปุร , พนารัส , และติห์รี-กะธ์วาล  เข้ากับมณฑล ต่อมาในวันที่ 25 มกราคม ค.ศ. 1950 มีการกำหนดให้เรียกมณฑลนี้ว่า รัฐอุตตรประเทศ ครั้น ค.ศ. 2000 มีการแยกภูมิภาคอุตตราญจัล  ออกไปเป็นรัฐอุตตราขัณฑ์
เจ้าหญิงโจเซฟิน โซเฟีย อีวาโล มาทิลดาแห่งเดนมาร์ก เคาน์เตสแห่งมงเปอซา  พระบุตรพระองค์ที่สี่ในมกุฎราชกุมารเฟรเดริกแห่งเดนมาร์ก ประสูติแต่มกุฎราชกุมารีแมรีแห่งเดนมาร์ก พระราชนัดดาในสมเด็จพระราชินีนาถมาร์เกรเธอที่ 2 แห่งเดนมาร์กและสมเด็จพระราชินีอันเนอ-มารีแห่งกรีซ พระองค์ทรงอยู่ในลำดับที่ห้าในการสืบราชบัลลังก์เดนมาร์กเจ้าหญิงโจเซฟินแห่งเดนมาร์ก ประสูติเมื่อวันที่ 8 มกราคม พ.ศ. 2554 ณ โรงพยาบาลมหาวิทยาลัยโคเปนเฮเกน เมื่อเวลา 10.56 นาฬิกา ตามเวลาท้องถิ่น หลังเจ้าชายวินเซนต์ พระเชษฐาฝาแฝดเพียง 26 นาที เมื่อแรกประสูติทรงมีน้ำหนัก 2.55 กิโลกรัม  และมีความยาวของพระวรกาย 46 เซนติเมตร   หลังการประสูติการได้หนึ่งนาทีทรงมีคะแนนทารกสุขภาพดีเต็ม 10 คะแนนและในช่วงเที่ยงของวันเดียวกันนั้น ได้มีการยิงสลุต 21 นัด ถวายสดุดีแก่พระกุมารที่ประสูติใหม่ จากฐานทัพเรือโฮลมันในโคเปนเฮเกน และจากปราสาทครอนบอร์กที่ซีแลนด์เหนือเจ้าหญิงโจเซฟินทรงเข้ารับบัพติศมาเมื่อวันที่ 14 เมษายน พ.ศ. 2554 ณ โบสถ์น้อยภายในโบสถ์โฮลมัน ทรงได้รับพระนาม โจเซฟิน โซเฟีย อีวาโล มาทิลดา ทรงมีพ่อทูนหัวและแม่ทูนหัว ได้แก่ เจ้าหญิงมารีแห่งเดนมาร์ก, เจ้าชายการ์โล ดยุกแห่งกัสโตร, แพทริเซีย ไบลีย์ , เคานต์เวนต์ วีเดล, บีร์จิตต์ แฮนด์เวิร์ก และโจเซฟิน รีชเนอร์ พระสหายคนสนิทของพระมารดาเฮอร์รอยัลไฮเนส เจ้าหญิงโจเซฟินแห่งเดนมาร์ก เคาน์เตสแห่งมงเปอซา 
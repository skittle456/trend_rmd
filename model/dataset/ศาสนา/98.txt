มาเฟียเลือดมังกร เป็นชุดนวนิยายรักและแอ็คชั่น ประเภทพีเรียด มีทั้งหมด 5 เรื่อง ได้แก่ เสือ, สิงห์, กระทิง, แรด, หงส์ บทประพันธ์โดย รพัด, ลิซ, ผักบุ้ง, ลิลลี่สีขาว และ เรนนี่ ในนวนิยายกล่าวถึงตัวละครหลักทั้ง 5 คนที่เป็นหัวหน้าแก๊งมาเฟียคุมอำนาจอยู่ในเยาวราช โดยเล่าเรื่องถึงตัวละครหลักทั้ง 5 ที่ต้องฝ่าฝันอุปสรรคในการเป็นหัวหน้าแก๊งมาเฟีย และอุปสรรคของความรักในปี พ.ศ. 2557 นวนิยายชุด มาเฟียเลือดมังกร ถูกนำมาสร้างเป็นละครโทรทัศน์ทางช่อง 3  โดยใช้ชื่อว่า เลือดมังกร ควบคุมการผลิตโดย บริษัท แอคอาร์ต เจเนเรชั่น จำกัด ของ พงษ์พัฒน์ วชิรบรรจง, ธัญญา วชิรบรรจง กำกับการแสดงโดย พงษ์พัฒน์ วชิรบรรจง และ บัณฑิต ทองดี เริ่มออกอากาศวันที่ 10 มีนาคม พ.ศ. 2558 ภรพ ชายหนุ่มผู้เกิดมาพร้อมกับดาวพยัคฆ์ ทายาทคนโตของนักธุรกิจเจ้าของสัมปทานรังนกถูกซินแสทักว่ากำลังดวงตกจนอาจถึงแก่ชีวิต ต้องแก้ไขด้วยการหาคนมาเสริมดวงที่เป็นหญิงโสดพรหมจรรย์ ที่เกิดในวันพระจันทร์เต็มดวง อำนาจแห่งแสงของดวงจันทร์จะทำให้พยัคฆ์ติดปีก ภรพได้รู้จักกับ วันวิสา หญิงสาวที่เป็นไม้เบื่อไม้เมากับเขาตั้งแต่ครั้งแรกที่พบ แต่เธอทำให้เขารอดพ้นจากเหตุลอบทำร้ายจากบุคคลปริศนาได้โดยบังเอิญ เมื่อพ่อกับแม่ของภรพทราบว่าเธอคือหญิงสาวผู้เกิดในคืนพระจันทร์เต็มดวง กามเทพรุ่นเก๋าจึงทำทุกวิถีทางเพื่อจะให้หนุ่มสาวทั้งคู่ได้แต่งงานกัน ในขณะที่วันวิสาก็เริ่มสงสัยว่าใครคือบุคคลปริศนาผู้อยู่เบื้องหลังเหตุลอบฆ่าภรพ ที่น่าหวาดเสียวก็คือคนผู้นั้นอยู่ใกล้เธอและเขาเหลือเกินทรงกลด ทายาทของกลุ่มเขี้ยวสิงห์ถูกจับตัวไปพร้อมกับ จิรัสยา โดยที่คนร้ายอ้างว่าพ่อของเธอซึ่งเป็นหัวหน้ากลุ่มเต่าศิลาเป็นผู้สั่งการ เพราะไม่ต้องการอยู่ในข่ายผู้ต้องสงสัย เต่าจึงต้องร่วมมือกับสิงห์เพื่อหาตัวคนร้ายโดยสร้างข่าวรักหลอกๆ ทำให้เขาและเธอต้องแต่งงานกันจริงๆด้วยความเต็มใจของเขาเองที่หลงรักหญิงสาวมาตั้งแต่แรกพบ ก่อนที่จดหมายของพ่อจะทำให้เขารู้ว่าระหว่าง “หนูสกปรก” กับ “เต่าศิลา” ใครกันแน่ที่คิดหักเขี้ยวสิงห์เขาจึงวางแผนตลบหลังแต่ไม่ทันที่แผนของเขาจะสำเร็จ ดวงใจสิงห์ก็ถูกพรากไปจากอก สิงห์หนุ่มผู้ห้าวหาญจึงต้องทำทุกอย่างเพื่อทวงหัวใจคืนชลธี หัวหน้าแก๊งกระทิงแห่งเยาวราชที่กลับมาเมืองไทยในคราบของ ธาม พี่ชายฝาแฝดที่ตายจากไปเพื่อทวงหนี้แค้นในอดีตที่เกิดขึ้นกับครอบครัวของเขาจากฝีมือของ เสี่ยเล้ง หัวหน้าแก๊งมังกรดำภายใต้การสนับสนุนของท่าน ส.ส. เมฆินทร์ และการได้พบกับ จันทร์ชมพู คนรักเก่าของชลธีซึ่งถูกเสี่ยเล้งสั่งเก็บที่ได้กลับมาในคราบของ ย่าหยา พนักงานเสิร์ฟในภัตตาคารฉั่วเทียนเหลา นั้นไม่ใช่เรื่องบังเอิญและเขาต้องรู้ให้ได้ว่าย่าหยาเป็นคนของใครแต่ยิ่งนานไปใจของธามยิ่งหวั่นไหวเมื่อปริศนายังไม่คลี่คลายและผู้ต้องสงสัยกลับขโมยหัวใจของเขาไปหมดทั้งดวงอีกด้วยคิ้มหรือคณิน เพลย์บอยนักเรียนนอกจอมกะล่อนลูกชายคนเดียวของ เถ้าแก่เส็ง หัวหน้าแก๊งเหยี่ยวแดงแห่งปากน้ำโพต้องกลับมารับตำแหน่งหัวหน้าแก๊งค์คนต่อไปตามคำสั่งของเถ้าแก่เส็งแต่เขากลับถูกลอบทำร้ายเมื่อรักษาตัวจนหายเขาจึงกลับมารับตำแหน่งหัวหน้าแก๊งเหยี่ยวแดงและต้องตามหาผู้อยู่เบื้องหลังการลอบทำร้ายแถมยังต้องแต่งงานกับ แพนธีรา สาวน้อยผู้ทั้งสวยและดุราวกับม้าพยศลูกสาวคนโตของ เสี่ยเป้ง คิ้มยังต้องต่อสู้กับแผนการของคู่อริที่หวังล้มหัวหน้าแก๊งเหยี่ยวแดงคนใหม่ทั้ง เสี่ยบุ๊ง รองหัวหน้าแก๊งที่มีความแค้นฝังใจกับเสี่ยเส็งและบุคคลลึกลับในเงามืดลลิต หรือ หงส์ เจ้าของฉายาดอกโบตั๋นแห่งเยาวราชบุตรสาวคนเดียวของ เถ้าแก่สุง หัวหน้าแก๊งหงส์ดำซึ่งมักจะถูกบิดากล่าวหาว่าเป็นตัวซวยเพราะทำให้แม่และ อาฉาง ผู้เป็นพี่ชายต้องตายเธอจึงต้องพิสูจน์ตนเองเพื่อทำให้สมาชิกในแก๊งหงส์ดำและบิดายอมรับเธอได้อย่างหมดใจแต่แล้วเมื่อ เถ้าแก่ไช้ รองหัวหน้าแก๊งหงส์ดำและเถ้าแก่สุงกลับตายอย่างมีเงื่อนงำเธอและ อาหลง สมาชิกใหม่ของแก๊งหงส์ดำซึ่งแอบหลงรักอาหงส์จึงต้องร่วมมือกันตามหาผู้อยู่เบื้องหลังเหตุการณ์ทั้งหมดและทำให้ความลับในอดีตของอาหลงถูกเปิดเผย
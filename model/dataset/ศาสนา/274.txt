เทศบาลเมืองจันทบุรี หรือ เมืองจันทบุรี เป็นเทศบาลเมืองแห่งหนึ่งในอำเภอเมืองจันทบุรี จังหวัดจันทบุรี เป็นองค์กรปกครองส่วนท้องถิ่นที่ตั้งศาลากลางจังหวัดจันทบุรีได้จัดตั้งขึ้นตามพระราชกฤษฎีกาการจัดตั้งเทศบาลเมืองจันทบุรี เมื่อวันที่ 7 ธันวาคม 2478 มีเนื้อที่ 2.5 ตารางกิโลเมตร มีบ้าน จำนวน 5,272 หลัง มีหลวงประพนธ์ นฤวุฒิเป็นนายกเทศมนตรี เพื่อประโยชน์ในการบริหารกิจการเทศบาลได้เล็งเห็นความสำคัญในรูปการบริหารราชการส่วนท้องถิ่นในระบบเทศบาลให้มีความเป็นประชาธิปไตย มากที่สุด จึงได้ดำเนินการขอขยายเทศบาลออกไปอีก 7.75 ตารางกิโลเมตร ปัจจุบันเทศบาลเมืองจันทบุรีจึงมีเนื้อที่ทั้งสิ้น 10.25 ตารางกิโลเมตร รัฐบาลได้ตราพระราชกฤษฎีกา เปลี่ยนแปลงเขตเทศบาลเมืองจันทบุรี จังหวัดจันทบุรี ตั้งแต่วันที่ 6 กันยายน พ.ศ. 2527 ตามราชกิจจานุเบกษา ฉบับพิเศษ หน้า 1 เล่ม 101 ตอนที่ 120การขนส่งทางถนน ได้แก่ ถนนสุขุมวิทลากผ่านเขตเทศบาลเมืองจันทบุรี เชื่อมต่อกับเขตเทศบาลนครระยอง เมืองพัทยา เทศบาลเมืองชลบุรี และกรุงเทพมหานครทางทิศตะวันตกเฉียงเหนือ และไปทางทิศตะวันออกเฉียงใต้ผ่านเขตเทศบาลเมืองตราดและทางหลวงแผ่นดินหมายเลข 317 เชื่อมต่อเขตเทศบาลเมืองจันทบุรีกับเขตเทศบาลเมืองสระแก้ว
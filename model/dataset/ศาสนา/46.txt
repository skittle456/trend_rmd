คาราวานคนจนชุมนุมปิดล้อมอาคารที่ทำการสื่อในเครือเนชั่น เขตบางนา ตั้งแต่เช้าจรดเย็น โดยไม่ให้พนักงานเข้าออก พันธมิตรประชาชนเพื่อประชาธิปไตย  ชุมนุมกันหน้าอาคารศรีจุลทรัพย์ แยกพงษ์พระราม ซึ่งเป็นสถานที่ทำการของคณะกรรมการการเลือกตั้ง  พรรคประชาธิปัตย์จัดเวทีปราศรัยภายในมหาวิทยาลัยเชียงใหม่ ชี้แจงถึงการไม่ลงเลือกตั้งในวันที่ 2 เมษายน พ.ศ. 2549 แต่ถูกขวางปาจากกลุ่มคนสนับสนุน พ.ต.ท.ทักษิณ ชินวัตร จนไม่สามารถดำเนินกิจกรรมต่อไปได้ สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินจากวังสระปทุม ไปทรงเปิดงานสัปดาห์หนังสือแห่งชาติ ครั้งที่ 34 และงานสัปดาห์หนังสือนานาชาติ ครั้งที่ 4 ณ ศูนย์การประชุมแห่งชาติสิริกิติ์ ซึ่งจะจัดถึงวันที่ 9 เมษายน ประธานคณะกรรมการเตรียมการจัดกระบวนพยุหยาตราชลมารคที่ใช้แสดงในวโรกาส สมเด็จพระราชาธิบดีและสมเด็จพระราชินีนาถต่างประเทศ ร่วมงานฉลองสิริราชสมบัติ ครบ 60 ปี จะเป็นประธานในพิธีเซ่นไหว้แม่ย่านางเรือพระราชพิธีประเภทเรือรูปสัตว์ ในวันที่ 30 มีนาคม ตัวแทนคณะกรรมการร่วม 3 พรรคการเมือง คือ พรรคประชาธิปัตย์ พรรคชาติไทย และพรรคมหาชน เดินทางไปที่สำนักงาน กกต. เพื่อขอให้ดำเนินการจัดการเลือกตั้งให้เป็นไปด้วยความสุจริตเที่ยงธรรม และป้องกันการทุจริตในทุกรูปแบบ และเสนอยกเลิกการใช้ตรายางในการเลือกตั้ง เนื่องจากเห็นว่าง่ายต่อการทุจริต พรรคไทยรักไทย ยกเลิกการปราศรัยใหญ่ที่สวนลุมพินี เพื่อหลีกเลี่ยงการเผชิญหน้ากับฝ่ายพันธมิตรฯ พันธมิตรประชาชนเพื่อประชาธิปไตย  ชุมนุมขับไล่ พ.ต.ท.ทักษิณ ชินวัตร ที่หน้าห้างสรรพสินค้าสยามพารากอน ธงชัย ใจดี อดีตนักกอล์ฟมือ 1 ของไทย ซึ่งขณะนี้เป็นมืออันดับ 88 ของโลก ได้รับเชิญให้เข้าร่วมการแข่งขันกอล์ฟ เดอะ มาสเตอรส์ ณ สนามออกัสตา รัฐจอร์เจีย สหรัฐอเมริกา โฆษกพรรคไทยรักไทย ทำหนังสือฟ้องร้องถึงสำนักงานตำรวจแห่งชาติ ให้ตรวจสอบแผ่นวีซีดีที่บันทึกคำรับสารภาพของนางฐัติมา ภาวะลี ผู้สมัคร ส.ส. แบบบัญชีรายชื่อของพรรคแผ่นดินไทย ที่เป็นพยานปากเอกในการเปิดโปงการจ้างพรรคเล็กลงสมัครรับเลือกตั้ง โดยพบว่ามีเสียงผู้ชายกระซิบให้พูดตามระหว่างที่มีการรับสารภาพ กกต. สรุปตัวเลขผู้มาใช้สิทธิเลือกตั้งสมาชิกสภาผู้แทนราษฎรล่วงหน้าเกือบ 7 แสนคน เจ้าหน้าที่เข้าเก็บกู้ระเบิดทีเอ็นทีขนาด 1 ปอนด์ ที่คนร้ายนำมาวางไว้ข้างตึกมูลนิธิควง อภัยวงศ์ บริเวณที่ทำการพรรคประชาธิปัตย์ ด้านเลขาธิการพรรคเชื่อว่าเกี่ยวข้องกับการออกมาเปิดโปงการทุจริตเลือกตั้งของแกนนำพรรคไทยรักไทย นายธีรยุทธ บุญมี อาจารย์คณะสังคมวิทยาและมานุษยวิทยา มหาวิทยาลัยธรรมศาสตร์ ติงกรณีที่ พ.ต.ท.ทักษิณ เสนอตั้งรัฐบาลสมานฉันท์แห่งชาติเพื่อปฏิรูปการเมืองหลังเลือกตั้งว่า คงเป็นเพียงรัฐบาลเสียสติแห่งชาติ จากการพูดเอาตัวรอดไปแต่ละวันของผู้นำ ซึ่งไม่เกิดประโยชน์ใดๆ พร้อมเสนอทางออกวิกฤตการเมืองในปัจจุบัน โดยให้กลุ่มพันธมิตรฯ หยุดพักการชุมนุมชั่วคราว แล้วมาเคลื่อนไหวอีกครั้งหลังวันเลือกตั้ง เพราะเชื่อว่าจะเกิดปัญหาขึ้นอีกมาก ทั้งกรณีที่ได้ ส.ส. ไม่ครบ 500 คน จนไม่สามารถเปิดประชุมสภาฯ ได้  พล.ต.อ.ชิดชัย วรรณสถิตย์ รองนายกรัฐมนตรีด้านความมั่นคง และรัฐมนตรีว่าการกระทรวงยุติธรรม ยอมรับว่ามีความหนักใจในกรณีที่กลุ่มพันธมิตรฯ จะเคลื่อนขบวนไปชุมนุมที่สยามพารากอน เพื่อเชิญชวนประชาชนเข้าร่วมการชุมนุมในวันที่ 29 มีนาคม เพราะควบคุมความเรียบร้อยได้ยาก ระหว่าง พ.ต.ท.ทักษิณ ชินวัตร รักษาการนายกรัฐมนตรี และคณะได้ลงพื้นที่หาเสียงที่ซอยละลายทรัพย์ ถนนสีลม ได้ถูกกลุ่มแม่ค้าภายในซอยตะโกนขับไล่ คณะกรรมการการเลือกตั้ง  เปิดเผยว่ามีประชาชนไปใช้สิทธิเลือกตั้งล่วงหน้าเมื่อวันที่ 25 มีนาคม ที่ผ่านมา มากกว่า 300,000 คน องค์การอนามัยโลกแสดงความกังวลเป็นอย่างยิ่ง กรณีที่เกิดการระบาดของโรคไข้หวัดนกครั้งใหม่ในประเทศกัมพูชา นายสุเทพ เทือกสุบรรณ เลขาธิการพรรคประชาธิปัตย์ เชื่อว่านางฐัติมา ภาวะลี ผู้สมัคร ส.ส. ระบบบัญชีรายชื่อ พรรคแผ่นดินไทย ถูกกดดันจนกลับคำให้การ กรณีกล่าวหาแกนนำพรรคไทยรักไทยว่าอยู่เบื้องหลังการทุจริตเลือกตั้ง โดยให้สินบนพรรคการเมืองขนาดเล็กและสร้างเอกสารปลอมในการสมัคร พันธมิตรประชาชนเพื่อประชาธิปไตย  เดินขบวนรณรงค์การชุมนุม โดยเริ่มต้นจากสนามกีฬาแห่งชาติ ไปจนถึงสี่แยกราชประสงค์ และเลยไปจนถึงถนนสุขุมวิท บริเวณหน้าห้างสรรพสินค้าเอ็มโพเรี่ยม กกต. สรุปยอดรวมผู้สมัครสมาชิกวุฒิสภาในเขตกรุงเทพมหานคร 2 วัน ทั้งสิ้น 221 คน วีระพล นครหลวงโปรโมชั่น แพ้น็อกยกที่ 9 ต่อ โฮะซุมิ ฮะเซะงะวะ แชมป์โลกชาวญี่ปุ่น ชิงแชมป์โลกรุ่นแบนตั้มเวต สภามวยโลก  กลับมาไม่สำเร็จ ในการชกที่เวิลด์เมมโมเรียลฮอล เมืองโคเบะ  ประเทศญี่ปุ่น พลตรีจำลอง ศรีเมือง กล่าวว่ารัฐบาลต้องรับผิดชอบความผิดพลาดในนโยบายแปรรูป กฟผ. ด้วยการลาออก และกล่าวถึงการใช้กฎหมายรัฐธรรมนูญมาตรา 7 เพื่อขอให้มีการพระราชทานนายกรัฐมนตรีว่า สถานการณ์บ้านเมืองขณะนี้ถึงเวลาที่เหมาะสมแล้ว พร้อมตำหนินักวิชาการที่ออกมาคัดค้าน อธิบดีกรมการแพทย์ หวั่นผู้ป่วยที่ได้รับสารโบทูลินัมจากการรับประทานหน่อไม้ปี๊บที่จังหวัดน่าน อาจติดเชื้อในระบบทางเดินหายใจ จากผลการวิจัยของมหาวิทยาลัยแอริโซนาและศูนย์วิจัยบรรยากาศแห่งชาติในโคโลราโด ระบุว่าแผ่นน้ำแข็งที่ขั้วโลกเหนือกำลังละลายเร็วกว่าที่คาดไว้และอาจทำให้ระดับน้ำทะเลสูงขึ้น 6 เมตร ภายในปี พ.ศ. 2643 ในระหว่างปราศรัยใหญ่ที่ท้องสนามหลวง นายอภิสิทธิ์ เวชชาชีวะ หัวหน้าพรรคประชาธิปัตย์ เสนอให้ พ.ต.ท.ทักษิณ ลาออก และขอพระราชทานนายกรัฐมนตรีและคณะรัฐมนตรี เพื่อยุติวิกฤตการณ์ในปัจจุบัน ซึ่งเป็นแนวทางเดียวกับที่หลายฝ่ายเสนอมาก่อนหน้านี้ ขณะที่รักษาการนายกฯ ยังคงเดินหน้าหาเสียงในภาคอีสาน พร้อมย้ำว่าจะไม่ลาออก กองทัพอากาศจัดเครื่องบินลำเลียงซี-130 ไปรับตัวผู้ป่วยที่ได้รับสารพิษจากแบคทีเรียโบทูลินัม หลังรับประทานหน่อไม้ปี๊บที่จังหวัดน่าน มารับการรักษาในกรุงเทพมหานคร พรรคประชาธิปัตย์เตรียมปราศรัยใหญ่ในวันที่ 24 มีนาคม ที่ท้องสนามหลวง ประกาศจุดยืนทางการเมืองที่ชัดเจนของพรรค และหาทางออกกรณีวิกฤตการณ์ทางการเมืองในปัจจุบัน พล.อ.เรืองโรจน์ มหาศรานนท์ ผู้บัญชาการทหารสูงสุด ยืนยันว่ายังไม่มีการประกาศภาวะฉุกเฉินอย่างแน่นอน จากกรณีที่กลุ่มพันธมิตรประชาชนเพื่อประชาธิปไตยขีดเส้นตายกดดันให้นายกรัฐมนตรีลาออกภายในคืนวันที่ 23 มีนาคม ชายโรคประสาท คลั่งพกค้อนบุกทุบรูปปั้นองค์ท้าวมหาพรหม บริเวณเทวาลัย ณ สี่แยกราชประสงค์ แตกละเอียด ก่อนถูกรุมประชาทัณฑ์ถึงแก่ความตาย พายุไซโคลนแลร์รี เข้าถล่มชายฝั่งรัฐควีนส์แลนด์ในออสเตรเลียด้วยความเร็วลม 290 กม./ชม. อันดับโลกของภราดร ศรีชาพันธุ์ สูงขึ้น 23 อันดับ รั้งมือ 38 หลังเข้าถึงรอบรองชนะเลิศ โดยพ่ายใหักับมือหนึ่งของโลก โรเจอร์ เฟเดอเรอร์ เมื่อสัปดาห์ก่อน นพ.พรหมินทร์ เลิศสุริย์เดช รองเลขาธิการพรรคไทยรักไทย ปฏิเสธข้อกล่าวหาของนายสุเทพ เทือกสุบรรณ เลขาธิการพรรคประชาธิปัตย์ ที่ระบุว่าตนและแกนนำพรรคไทยรักไทย อยู่เบื้องหลังการว่าจ้างผู้สมัครพรรคเล็กลงสมัครรับเลือกตั้ง สมศักดิ์ สิงห์ชัชวาลย์ เอาชนะทีเคโอยกที่ 10 ต่อ มาห์ยาร์ มงชิปัวร์ แชมป์โลกชาวฝรั่งเศส ได้แชมป์โลกรุ่นซูเปอร์แบนตั้มเวต สมาคมมวยโลก  ไปครอง ในการชกอย่างดุเดือด ที่ปาเลสเดสสปอร์ตเมอเซล-เซอเดน กรุงปารีส ประเทศฝรั่งเศส โดยการชกครั้งนี้ได้ถูกยกย่องให้เป็นการชกคู่ดุเดือดแห่งปีอีกด้วย ภราดร ศรีชาพันธุ์ ผ่านเข้ารอบรองชนะเลิศไปพบกับมือหนึ่งของโลก โรเจอร์ เฟเดอเรอร์ ในการแข่งขันเทนนิสมาสเตอร์ซีรีส์รายการแรกของปี กรมสอบสวนคดีพิเศษเชื่อว่าเป็นไปได้ที่พยานวัตถุในคดีการหายตัวไปของนายสมชาย นีละไพจิตร ประธานชมรมนักกฎหมายมุสลิม ที่มีผู้พบเห็นคนนำมาโยนทิ้งในแม่น้ำแม่กลองจะยังอยู่ เนื่องจากในแม่น้ำมีสิ่งกีดขวางจำนวนมาก สำนักอนามัย กทม. เตือนเฝ้าระวัง กรณีการระบาดของโรคมือ เท้า ปาก ที่มาเลเซีย ภราดร ศรีชาพันธุ์ เอาชนะ ดาวิด นัลบานเดียน มือวางอันดับ 4 ของรายการ ผ่านเข้ารอบก่อนรองชนะเลิศการแข่งขันเทนนิสมาสเตอร์ซีรีส์รายการแรกของปี พล.อ.เปรม ติณสูลานนท์ ประธานองคมนตรีและรัฐบุรุษ เรียกร้องให้ทุกฝ่ายร่วมกันหาทางออกเพื่อยุติความขัดแย้งทางการเมือง พันธมิตรประชาชนเพื่อประชาธิปไตย  ย้ายสถานที่ชุมนุมจากท้องสนามหลวงเป็นที่รอบ ๆ ทำเนียบรัฐบาล พ.ต.ท.ทักษิณ ชินวัตร นายกรัฐมนตรี ยืนยันจะไม่ลาออกจากตำแหน่ง และพร้อมประกาศภาวะฉุกเฉินหากสถานการณ์การชุมนุมเกิดความรุนแรง คณะรัฐมนตรีเห็นชอบให้ จ.นครราชสีมา เป็นสถานที่หลักในการแข่งขันกีฬาซีเกมส์ ครั้งที่ 24 ในปี พ.ศ. 2550 แคเมอรูนกลายเป็นประเทศที่ 4 ในทวีปแอฟริกา ที่พบการแพร่ระบาดของไข้หวัดนก และการทดสอบขั้นต้นในพม่าก็พบไวรัสนี้เช่นกัน กระทรวงสาธารณสุขเตือนประชาชนระวังโรคอีสุกอีใสที่ระบาดในช่วงฤดูร้อนนี้ แม้ว่าโรคไม่รุนแรงแต่อาจเสียชีวิตได้จากโรคแทรกซ้อน สโลโบดัน มิโลเชวิช อดีตผู้นำยูโกสลาเวีย ถูกพบเสียชีวิตในห้องขังของเรือนจำ ณ กรุงเฮก ประเทศเนเธอร์แลนด์    ยานมาร์สรีคอนเนสเซนซ์ออร์บิเตอร์ ขององค์การนาซา เข้าสู่วงโคจรรอบดาวอังคาร สำนักงานกองทุนสนับสนุนการสร้างเสริมสุขภาพ  ชักชวนสร้างวัฒนธรรมลด ละ เลิก การบริโภคน้ำตาล เพื่อแก้ปัญหาการบริโภคหวานเกินพอดีของคนไทย หลังจากรัฐบาลประกาศขึ้นราคาน้ำตาลทราย สมเด็จพระเทพรัตนราชสุดาฯ สยามบรมราชกุมารี จะเสด็จพระราชดำเนินเยือนสหราชอาณาจักร ระหว่างวันที่ 13-17 มีนาคม กระทรวงการต่างประเทศ เตรียมเชิญผู้แทนสหรัฐอเมริกา มารับทราบปัญหาเรื่องสิทธิมนุษยชนในไทย โดยอ้างว่ารายงานเรื่องสิทธิมนุษยชนไทยที่รัฐบาลอเมริกาทำขึ้นมีความคลาดเคลื่อน เกิดเหตุระเบิดบริเวณหน้าป้อมยาม บ้านสี่เสาเทเวศร์ ซึ่งเป็นบ้านพักของพลเอกเปรม ติณสูลานนท์ ประธานองคมนตรีและรัฐบุรุษ ผลการประกาศรางวัลออสการ์ครั้งที่ 78 ปรากฏว่าภาพยนตร์เรื่อง Crash ได้รับรางวัลภาพยนตร์ยอดเยี่ยม อั้งลี่ได้รับรางวัลผู้กำกับภาพยนตร์ยอดเยี่ยมจากเรื่องหุบเขาเร้นรัก  ขณะที่ รีส วิตเทอร์สปูน และฟิลิป ซีย์มัวร์ ฮอฟฟ์แมน คว้ารางวัลนักแสดงนำหญิงและชายยอดเยี่ยม จากภาพยนตร์เรื่อง Walk the Line และ Capote ตามลำดับ เมื่อเวลา 22.00 น. ของวันที่ 5 มีนาคม เครือข่ายพันธมิตรประชาชนเพื่อประชาธิปไตยราว 1.5 แสนคน เคลื่อนขบวนไปยังอนุสาวรีย์ประชาธิปไตยและทำเนียบรัฐบาล เพื่อแสดงพลังขับไล่ พ.ต.ท.ทักษิณ ชินวัตร ออกจากตำแหน่งนายกรัฐมนตรี 96 คนดังในวงสังคมและราชสกุลลงชื่อถวายฎีกาในหลวง ขอรัฐบาลพระราชทานมาทำหน้าที่ชั่วคราว แก้รัฐธรรมนูญและคุมการเลือกตั้ง ให้ทุกพรรคได้สิทธิแข่งขันเท่าเทียมกัน พรรคไทยรักไทย และ พ.ต.ท.ทักษิณ ชินวัตร เปิดปราศรัยใหญ่ขึ้นที่ท้องสนามหลวง 
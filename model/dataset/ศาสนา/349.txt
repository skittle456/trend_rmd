พิธีสารนักมวย  หรือชื่ออย่างเป็นทางการในโลกตะวันตกว่า พิธีสารสุดท้ายว่าด้วยการระงับความวุ่นวายระหว่างออสเตรีย-ฮังการี เบลเยียม ฝรั่งเศส เยอรมนี บริเตนใหญ่ อิตาลี ญี่ปุ่น เนเธอร์แลนด์ รัสเซีย สเปน สหรัฐ กับจีน ค.ศ. 1900  และชื่ออย่างเป็นทางการในประเทศจีนว่า พิธีสารซินโฉ่ว  เป็นพิธีสารซึ่งลงลายมือชื่อกัน ณ วันที่ 7 กันยายน ค.ศ. 1901 ระหว่างจักรวรรดิชิง ในสมัยพระพันปีฉือสี่ ฝ่ายหนึ่ง กับพันธมิตรแปดชาติ  เบลเยียม สเปน และเนเธอร์แลนด์ อีกฝ่ายหนึ่ง ภายหลังกองทัพฝ่ายพันธมิตรแปดชาติปราบกบฏนักมวยในประเทศจีนได้สำเร็จ ประเทศจีนถือว่า พิธีสารนี้เป็นหนึ่งในบรรดาสนธิสัญญาเอารัดเอาเปรียบ พระพันปีฉือสี่มีพระราชเสาวนีย์ตั้งเจ้าชายชิง ซึ่งเป็นอัครมหาเสนาบดี  และหลี่ หงจาง ซึ่งเป็นราชครู  ให้เป็นผู้มีอำนาจเต็มในการลงลายมือชื่อในพิธีสารนี้สำหรับจักรวรรดิชิง ส่วนฝ่ายพันธมิตรแปดชาติและพวกนั้นมี Bernardo de Cólogan y Cólogan และ Alfons Mumm von Schwarzenstein ลงลายมือชื่อในนามของสเปน เออร์เนสต์ แซโทว  ในนามของบริเตนใหญ่ และ โคะมุระ จุตะโร  ในนามของญี่ปุ่น ตามลำดับ
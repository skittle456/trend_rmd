วัดเอ็นเรียกุ  เป็นวัดพุทธนิกายเท็นได ตั้งอยู่บนเขาเฮเอในเมืองโอตสึ จังหวัดชิงะ ไม่ไกลจากนครเกียวโต ก่อตั้งในต้นยุคเฮอังโดยภิกษุไซโช ซึ่งนำศาสนาพุทธมหายานนิกายเทียนไถจากจีนมาเผยแพร่ในญี่ปุ่นโดยได้รับการสนับสนุนจากจักรพรรดิคัมมุ และกลายเป็นวัดต้นสังกัดของวัดนิกายเท็นไดในญี่ปุ่น และเป็นหนึ่งในวัดสำคัญที่สุดทางประวัติศาสตร์ของญี่ปุ่น ยุคมูโรมาจิถือเป็นยุคที่รุ่งเรืองที่สุดของนิกายเท็นได โดยวัดเอ็นเรียกุมีวัดสาขาอยู่มากกว่า 3,000 แห่งทั่วญี่ปุ่นและมีกองทัพภิกษุ  ที่ทรงอิทธิพลเป็นของตนเอง ซึ่งเป็นหนึ่งในเหตุผลที่ทำให้ ขุนพลโอดะ โนบูนางะ ผู้ต้องการพิชิตศัตรูและผนวกญี่ปุ่นให้เป็นปึกแผ่น ได้โจมตีและทำลายวัดเอ็นเรียกุอย่างสิ้นซากและสังหารภิกษุจำนวนมากในปี ค.ศ. 1571 ฉะนั้น โครงสร้างของวัดเอ็นเรียกุในปัจจุบันจึงเป็นโครงสร้างที่สร้างขึ้นในยุคอาซูจิ–โมโมยามะที่ได้ทำการบูรณะขึ้นใหม่ภายหลังญี่ปุ่นเปลี่ยนขั้วอำนาจการปกครองวัดเอ็นเรียกุนั้นมีรายชื่ออยู่ในอนุสรณ์สถานทางประวัติศาสตร์เกียวโตโบราณ ซึ่งมีสถานะเป็นมรดกโลกโดยยูเนสโก						Official site Japan Atlas: Enryaku-Ji TemplePhotos of Mount Hiei and the three precincts of Enryaku-ji Temple
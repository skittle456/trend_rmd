เทศบาลตำบลเสาธงหิน เป็นหน่วยการปกครองส่วนท้องถิ่นระดับเทศบาลตำบลในเขตอำเภอบางใหญ่ จังหวัดนนทบุรี จัดตั้งขึ้นเมื่อวันที่ 12 กันยายน พ.ศ. 2554 ครอบคลุมพื้นที่ตำบลเสาธงหิน เฉพาะหมู่ที่ 4-8 และบางส่วนของหมู่ที่ 1-3 ในสมัยของสมเด็จพระเจ้าตากสินมหาราช เมื่อพระองค์ได้เสด็จกรีธาทัพเพื่อที่จะทำการกู้ชาติจากข้าศึก ได้เสด็จนำทัพผ่านวัดสัก เมื่อทอดพระเนตรเห็นต้นสักจำนวนมากเป็นที่ร่มรื่น จึงรับสั่งให้หยุดทัพพักพลรบ ณ ที่วัดสักแห่งนี้เพื่อพักเอาแรงและรวบรวมกำลังพลจากที่ต่าง ๆ เพื่อออกรบ ไม่ว่าจะเป็นทัพของผู้ใดย่อมมีธงชัยประจำทัพหรือธงประจำตัวของแม่ทัพคนนั้น ๆ สมเด็จพระเจ้าตากสินได้มีรับสั่งให้ปักธงประจำทัพของพระองค์ลงบนกองทราย ณ ตำบลนั้น โดยให้หัวหมู่ทหารนำพลพรรคไปหาเอาหินก้อนใหญ่ ๆ มากองสุมทับและล้อมรอบเสาธงไว้มิให้ล้ม เพื่อเป็นเอกลักษณ์ของทัพและเป็นสัญลักษณ์จุดนัดหมายของทหาร แม่ทัพนายกองและไพร่พลทั้งหลายจึงพากันเรียกขานจุดนัดหมายนี้ว่า เสาธงหิน และในปี พ.ศ. 2464 ซึ่งเป็นปีที่กิ่งอำเภอบางแม่นางได้รับการยกฐานะเป็นอำเภอบางใหญ่ กำนันคนแรกชื่อ ขุนละออ นิราศพาน และตั้งเป็นชื่อ ตำบลเสาธงหิน ในที่สุดในสภาพปัจจุบัน เนื่องจากการเจริญเติบโตทางด้านเศรษฐกิจ ตำบลเสาธงหินซึ่งอยู่ในเขตการปกครองของอำเภอบางใหญ่อยู่ติดกับถนนรัตนาธิเบศร์และถนนกาญจนาภิเษก จึงเป็นศูนย์กลางของการขยายตัวชุมชนเมืองจากกรุงเทพมหานคร สภาพพื้นที่ส่วนหนึ่งจึงได้แปรเปลี่ยนเป็นที่อยู่อาศัยในรูปของหมู่บ้านจัดสรรหรืออาคารชุดสำนักงานเทศบาลตำบลเสาธงหินปัจจุบันตั้งอยู่บ้านเลขที่ 99/99 หมู่ที่ 5 ตำบลเสาธงหิน โดยย้ายจากที่ทำการเดิม บ้านเลขที่ 79/3 หมู่ที่ 6 ซอยบางใหญ่ซิตี้ ซอย 9/6 ถนนกาญจนาภิเษก ตำบลเสาธงหิน เมื่อวันที่ 9 ธันวาคม พ.ศ. 2558เขตเทศบาลตำบลเสาธงหินตั้งห่างจากศาลากลางจังหวัดนนทบุรีประมาณ 11 กิโลเมตร มีอาณาเขตติดต่อกับองค์กรปกครองส่วนท้องถิ่นข้างเคียงดังต่อไปนี้ทิศเหนือ ติดต่อกับเขตองค์การบริหารส่วนตำบลบางรักพัฒนา ทิศตะวันออก ติดต่อกับเขตองค์การบริหารส่วนตำบลบางรักใหญ่  และเขตเทศบาลตำบลบางเลน ทิศใต้ ติดต่อกับเขตเทศบาลตำบลบางม่วงและเขตเทศบาลตำบลบ้านบางม่วง ทิศตะวันตก ติดต่อกับเขตองค์การบริหารส่วนตำบลบางแม่นาง อาชีพหลักของประชากรในถิ่นนี้คือ เกษตรกรรม เพราะตั้งอยู่บนพื้นที่ราบลุ่มแม่น้ำเจ้าพระยา เป็นบริเวณที่อุดมสมบูรณ์ นอกจากนี้ยังมีอาชีพ รับราชการ รัฐวิสาหกิจ บริษัทเอกชน ธุรกิจส่วนตัว รับจ้างทั่วไป และทำงานเอกชนในท้องที่ข้างเคียง และบางส่วนเดินทางไปทำงานในกรุงเทพมหานคร นอกจากประชากรที่มีข้อมูลตามทะเบียนบ้านในตำบลเสาธงหินแล้ว ยังมีประชากรแฝง  ที่เข้ามาอาศัยอยู่เป็นจำนวนมาก เพราะเป็นพื้นที่ปริมณฑลของกรุงเทพมหานครถนนรัตนาธิเบศร์ถนนกาญจนาภิเษกถนนภายในโครงการบางใหญ่ซิตี้ถนนแก้วอินทร์ถนนเทิดพระเกียรติไฟฟ้า อยู่ในเขตการไฟฟ้านครหลวง เขตบางใหญ่ประปา อยู่ในเขตการประปานครหลวง สาขาบางใหญ่โทรศัพท์ อยู่ในเขตองค์การโทรศัพท์ เขตบางบัวทองการแพทย์ มีโรงพยาบาลหลายแห่งทั้งของรัฐบาลและโรงพยาบาลของเอกชนไปรษณีย์ ดำเนินการโดยที่ทำการไปรษณีย์บางใหญ่อนุสาวรีย์สมเด็จพระเจ้าตากสินมหาราชสถานีตำรวจภูธรบางใหญ่ที่ว่าการอำเภอบางใหญ่สำนักงานที่ดินจังหวัดนนทบุรีสำนักงานเกษตรจังหวัดนนทบุรีศูนย์บริการร่วมจังหวัดนนทบุรีศูนย์ราชการอำเภอบางใหญ่127 บางบัวทอง-บางลำพู-สนามหลวง134 บางบัวทอง-สถานีขนส่งหมอชิต 2177  บางบัวทอง-อนุสาวรีย์ชัยสมรภูมิ516 บางบัวทอง-เทเวศร์528 ไทรน้อย-พระราม 9รถตู้ปรับอากาศอำเภอบางใหญ่
พระเจ้าสตีเฟนแห่งอังกฤษ หรือ สตีเฟนแห่งบลัว   เป็นพระเจ้าแผ่นดินราชอาณาจักรอังกฤษสมัยราชวงศ์นอร์มัน  พระเจ้าสตีเฟนเสด็จพระราชสมภพเมื่อราว ค.ศ. 1096 ที่บลัวในประเทศฝรั่งเศส เป็นพระราชโอรสในสตีเฟนที่ 2 เคานต์แห่งบลัวและพระนางอเดลาแห่งนอร์มังดีพระธิดาของพระเจ้าวิลเลียมที่ 1 ได้อภิเษกสมรสกับพระนางมาทิลดาแห่งบูลอญ และทรงราชย์ระหว่างวันที่ 22 ธันวาคม ค.ศ. 1135 ถึงเดือนเมษายน ค.ศ. 1141 และระหว่างเดือนพฤศจิกายน ค.ศ. 1141 จนเสด็จสวรรคตเมื่อวันที่  25 ตุลาคม ค.ศ. 1154 ที่โดเวอร์ ประเทศอังกฤษ นับเป็นพระมหากษัตริย์พระองค์สุดท้ายของราชวงศ์นอร์มันสตีเฟนถูกส่งไปเติบโตในราชสำนักอังกฤษของพระปิตุลาพระเจ้าเฮนรีที่ 1 ในปี ค.ศ. 1106 ในปี  ค.ศ. 1115 ก็ได้รับแต่งตั้งให้เป็นเคานต์แห่งมอร์เทนและอภิเษกสมรสกับมาทิลดาธิดาของเคานต์แห่งบูลอญ เมื่อปี ค.ศ. 1125 ไม่นานหลังจากนั้นมาทิลดาก็ได้เป็นเคานเทสแห่งบูลอญต่อจากพระบิดา ชีวิตการแต่งงานเป็นชีวิตที่มีความสุข มาทิลดาเป็นผู้สนับสนุนอย่างขันแข็งต่อการอ้างสิทธิในการสืบราชบัลลังก์อังกฤษของสามี สตีเฟนเป็นผู้ครองบูลอญร่วมกับมาทิลดาเมื่อปี ค.ศ. 1128มีผู้อ้างตัวว่ามีสิทธิในราชบัลลังก์ด้วยกันสามฝ่าย คือ  ผู้ที่ได้รับความนิยมน้อยที่สุดคือจักรพรรดินีมาทิลดาพระราชธิดาในพระเจ้าเฮนรีที่ 1 มิใช่เพียงแต่ทรงเป็นสตรีแต่เพราะเจฟฟรีย์ที่ 5 เคานต์แห่งอ็องฌู พระราชสวามีของพระนางเป็นศัตรูของชาวนอร์มัน ผู้อ้างสิทธิอีกสองคนคือ โรเบิร์ต เอิร์ลแห่งกลอสเตอร์ และ สตีเฟน อึกผู้หนึ่งคือน้องชายของสตีเฟน ทีโอบอลด์ เคานต์แห่งบลัว แต่ทีโอบอลด์ไม่ต้องการราชอาณาจักรเพียงพอที่จะเข้าร่วมในการแข่งขัน ก่อนที่พระเจ้าเฮนรีที่ 1 จะเสด็จสวรรคตในปี ค.ศ. 1135 ขุนนางส่วนใหญ่สาบานว่าจะสนับสนุนจักรพรรดินีมาทิลดา แต่เมื่อพระเจ้าเฮนรีที่ 1 เสด็จสวรรคต สตีเฟนผู้ก็เป็นพระนัดดาของพระเจ้าวิลเลียมที่ 1 ก็อ้างสิทธิในราชบัลลังก์โดยอ้างว่าพระเจ้าเฮนรีที่ 1 ทรงเปลี่ยนพระทัยก่อนเสด็จสวรรคตโดยทรงแต่งตั้งสตีเฟนให้เป็นรัชทายาท หลังจากพระราชพิธีราชาภิเษกพระเจ้าสตีเฟนก็ได้รับการสนับสนุนจากขุนนางข้างมากรวมทั้งสมเด็จพระสันตะปาปาอินโนเซนต์ที่ 2 
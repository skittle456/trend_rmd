วันหมองหม่น  เป็นงานจิตรกรรมสมัยฟื้นฟูศิลปวิทยาแบบเนเธอร์แลนด์และเฟลมิชที่เขียนโดยปีเตอร์ เบรอเคิล   ภาพ "วันหมองหม่น" เขียนขึ้นในปี ค.ศ. 1565 ปัจจุบันตั้งแสดงอยู่ที่พิพิธภัณฑ์ประวัติศาสตร์ศิลปะในกรุงเวียนนา ประเทศออสเตรียภาพ "วันหมองหม่น" เป็นภาพเขียนสีน้ำมันบนไม้ที่เป็นหนึ่งในชุดที่มีด้วยกันทั้งหมดหกภาพ ที่ยังคงเหลืออยู่ห้าภาพ แต่ละภาพในชุดเป็นภาพของช่วงเวลาต่าง ๆ ของปีภาพเขียนนี้เป็นภาพที่เกิดขึ้นราวเดือนมกราคมที่แสดงบรรยากาศที่อ้างว้างที่มีแต่ต้นไม้ที่ปราศจากใบ มงกุฎกระดาษบนหัวของเด็กแสดงว่าเป็นเวลาช่วงวันสมโภชพระคริสต์แสดงองค์ที่ฉลองกันในวันที่ 6 มกราคมที่เป็นช่วงเวลาที่มีการกินวอฟเฟิล  เป็นประเพณีก่อนที่จะถึงเทศกาลมหาพรต ท้องฟ้า เรือที่กระทบฝั่ง และเด็กที่เตรียมตัวอยู่ตรงด้านหน้าของภาพแสดงภาวะอากาศอันทารุณที่จะมาถึงภาพอื่นในชุดนี้ก็ได้แก่ คนล่าสัตว์ในหิมะ การเกี่ยวหญ้า การต้อนฝูงสัตว์กลับบ้าน คนเกี่ยวข้าว 
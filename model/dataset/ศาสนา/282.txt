อีปอลิต แมฌ-มูเรียส  เป็นนักเคมีชาวฝรั่งเศส เกิดในปี ค.ศ. 1817 ที่เมืองดรากีญ็อง  เขามีชื่อเกิดว่า "อีปอลิต แมฌ" แต่ภายหลังนำนามสกุลของมารดามาต่อท้าย เมื่ออายุได้ 21 ปี แมฌทำงานที่ร้านขายยาของโรงพยาบาลออแตล-ดีเยอและเริ่มตีพิมพ์ผลงานด้านเคมีช่วงคริสต์ทศวรรษ 1860 แมฌหันมาสนใจการแปรรูปไขมัน จนในปี ค.ศ. 1869 เขาได้คิดค้นเนยเทียมหรือมาร์การีน จากการผสมไขมันวัวและนมขาดมันเนย ผลงานดังกล่าวทำให้แมฌได้รับพระราชทานรางวัลจากจักรพรรดินโปเลียนที่ 3 สองปีต่อมา เขาขายสิทธิบัตรให้กับบริษัทของอันโตนียึส โยฮันเนิส ยืร์เคินส์  นักธุรกิจชาวดัตช์ ซึ่งต่อมารวมกิจการกับบริษัทอื่นกลายเป็นบริษัทยูนิลีเวอร์ในปัจจุบันแมฌเสียชีวิตที่กรุงปารีสในปี ค.ศ. 1880
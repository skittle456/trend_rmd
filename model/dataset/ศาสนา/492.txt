ซารีนาวาซิลีซา เมเลนเตเยวา   เป็นมเหสีองค์ที่ 6 ในซาร์อีวานที่ 4 แห่งรัสเซีย เรื่องราวของพระนางส่วนมากมักเป็นตำนานมุขปาฏะที่เล่าสืบต่อกันมา พระนางอภิเษกสมรสกับซาร์อีวาน  ในปี ค.ศ. 1575 บ้างก็ระบุว่านางเป็นเพียงพระสนม นักวิชาการสมัยปัจจุบันถือว่า นางไม่มีตัวตนอยู่จริง เป็นเพียงตำนานพื้นบ้านช่วงศตวรรษที่ 19 เท่านั้นตำนานพื้นบ้านของรัส่เซียกล่าวถึงชีวพระวัตินางไว้ว่า แต่เดิมนางเป็นภรรยาม่ายของขุนนางชั้น ดเยก  นามว่า มาเลนเทียฟ อิวานอฟ  ผู้ซึ่งเคยออกรบในสงครามลิโวเนียน  มาก่อน พระเจ้าซาร์อีวานที่ 4 ได้ยินถึงกิตติศัพท์ความงามและอุปนิสัยที่อ่อนหวาน จึงมีพระราชประสงค์ให้นางเข้าถวายตัวและอภิเษกสมรสกันในที่สุด แต่หลังจากทรงอภิเษกไม่กี่เดือน พระเจ้าซาร์อีวาน ก็ทรงพบว่าพระนางลักลอบมีความสัมพันธ์กับเจ้าชายนามว่า เดฟเลเตฟ  ซาร์อีวานจึงจับเจ้าชายเดฟเลเตฟไปประหารด้วยวิธีเสียบประจาน และยังบังคับให้พระนางนั้งชมการประหารด้วยกัน และลงเอยด้วยการส่งตัวนางเองไปกักไว้ในเขตพรตตลอดชีวิต ในบรรดามเหสีทั้ง 8 พระองค์ของพระเจ้าซาร์อีวานที่ 4 มีเพียง ซารีนามารีเยีย โดลโกลรูโคลย่า และ ซารีน่าวาซิลีซา เมเลนเตเยวา เท่านั้นที่ไม่มีการกล่าวถึงในเอกสารร่วมสมัย
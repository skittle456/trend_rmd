การ์ตูนโป๊  หรือ การ์ตูนสำหรับผู้ใหญ่  เป็นการ์ตูนที่ทำขึ้นสำหรับให้ผู้ใหญ่อ่าน เนื่องจากมีสื่อซึ่งถือกันว่าอุจาด น่ากลัว ลามกอนาจาร ขัดต่อลัทธิศาสนา ทุศีลธรรม  หรือโป๊เปลือย ต่างไปจากการ์ตูนทั่วไปที่นิยมกันว่าเป็นมิตรแก่เด็ก อย่างไรก็ดี มีการ์ตูนโป๊หลายเรื่องไม่ได้ว่าด้วยเรื่องทางกามารมณ์เลย แต่เพียงพรรณนาเรื่องราวของวัยเจริญพันธุ์ตามธรรมชาติ เช่น เดอะเวอร์จินพรอเจกต์ เมื่อพูดกันถึงการ์ตูนโป๊ คนทั่วไปก็เข้าใจได้ว่าต้องเจือเนื้อหาทางเมถุนธรรม และตีตราไว้สำหรับผู้อ่านที่ถึงวัยเจริญพันธุ์แล้วเท่านั้น แต่ก็มิได้เป็นเช่นนั้นเสมอไป ในประเทศญี่ปุ่นและแถบตะวันตกของทวีปยุโรปนั้น พบเจอการ์ตูนโป๊ได้ดาษดื่น ขณะที่ในทวีปอเมริกาเหนือ การ์ตูนโป๊เป็นวัฒนธรรมกระแสหลักทีเดียว วิกิมีเดียคอมมอนส์มีสื่อเกี่ยวกับ การ์ตูนโป๊
พระราชวรวงศ์เธอ พระองค์เจ้าเทวีวิไลยวรรณ  พระราชธิดาพระองค์ที่ 10 ในกรมพระราชวังบวรวิไชยชาญประสูติแต่จอมมารดาสุ่นใหญ่พระราชวรวงศ์เธอ พระองค์เจ้าเทวีวิไลยวรรณ ประสูติเมื่อวันเสาร์ที่ 26 มิถุนายน พ.ศ. 2418 เป็นพระราชธิดาในกรมพระราชวังบวรวิไชยชาญประสูติแต่จอมมารดาสุ่นใหญ่ในสมัยรัชกาลที่ 6 หลังพระเจ้าราชวรวงศ์เธอ พระองค์เจ้าวงจันทร์ผู้สำเร็จราชการวังหน้า สิ้นพระชนม์ เจ้านายวังหน้าที่ยังทรงพระชนม์มีเหลืออยู่ไม่มาก จึงสมัครพระทัยย้ายเข้ามาประทับในพระบรมมหาราชวัง พระองค์เจ้าเทวีวิไลยวรรณก็ได้ทรงย้ายมาในคราวนั้นด้วย โดยทรงประทับที่ตำหนักติดกับตำหนักพระองค์เจ้าสุนทรีนาฏพระราชวรวงศ์เธอ พระองค์เจ้าเทวีวิไลยวรรณ สิ้นพระชนม์ในรัชกาลที่ 8 เมื่อวันที่ 9 พฤศจิกายน พ.ศ. 2485 พระชันษา 67 ปี พระราชทานเพลิงพระศพ ณ พระเมรุวัดเทพศิรินทราวาส วันที่ 24 ธันวาคม พ.ศ. 2485
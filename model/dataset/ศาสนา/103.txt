ทางพิเศษสายศรีรัช–วงแหวนรอบนอกกรุงเทพมหานคร เป็นทางพิเศษที่เชื่อมระหว่างฝั่งตะวันตกกับฝั่งตะวันออกของกรุงเทพมหานคร และบางส่วนของจังหวัดนนทบุรี แนวสายทางเริ่มจากถนนกาญจนาภิเษก  มุ่งหน้าไปทางทิศตะวันออกผ่านถนนสวนผัก, ถนนราชพฤกษ์ ข้ามคลองบางกอกน้อย ไปยังสะพานพระราม 6 ข้ามแม่น้ำเจ้าพระยาไปยังบางซื่อ และไปเชื่อมต่อกับทางพิเศษศรีรัชบริเวณสถานีขนส่งผู้โดยสารกรุงเทพ  เขตจตุจักรทางพิเศษสายศรีรัช-วงแหวนรอบนอกกรุงเทพมหานครสร้างขึ้นตามพระราชกฤษฎีกากำหนดเขตที่ดินในบริเวณที่ที่จะเวนคืนในท้องที่อำเภอบางกรวย จังหวัดนนทบุรี และเขตทวีวัฒนา เขตตลิ่งชัน เขตบางพลัด เขตบางกอกน้อย เขตบางซื่อ และเขตจตุจักร กรุงเทพมหานคร พ.ศ. 2555 โดยเหตุผลในการประกาศใช้พระราชกฤษฎีกาฉบับนี้ คือ เนื่องจากมีความจำเป็นต้องก่อสร้าง ทางพิเศษศรีรัช - วงแหวนรอบนอกกรุงเทพมหานคร ในท้องที่อำเภอบางกรวย จังหวัดนนทบุรี และเขตทวีวัฒนา เขตตลิ่งชัน เขตบางพลัด เขตบางกอกน้อย เขตบางซื่อ และเขตจตุจักร กรุงเทพมหานคร เพื่ออำนวยความสะดวกและความรวดเร็วแก่การจราจรและการขนส่งอันเป็นกิจการสาธารณูปโภค ในการนี้สมควรกำหนดเขตที่ดิน ในบริเวณที่ที่จะเวนคืนในท้องที่ดังกล่าว เพื่อให้เจ้าหน้าที่หรือผู้ซึ่งได้รับมอบหมายจากเจ้าหน้าที่มีสิทธิเข้าไปทำการสำรวจและเพื่อทราบข้อเท็จจริงเกี่ยวกับอสังหาริมทรัพย์ที่จะต้องเวนคืนที่แน่นอน จึงจำเป็นต้องตราพระราชกฤษฎีกานี้เขตทางด่วนมีความกว้างประมาณ 30 เมตร แบ่งออกเป็น 6 ช่องจราจร เขตทางด่วนขึ้น - ลง  กว้างประมาณ 40-45 เมตร เฉพาะ Ramp กว้างประมาณ 10 เมตร  ทางแยกต่างระดับ มีทางแยกต่างระดับ 3 บริเวณ ทางขึ้น - ลง 6 บริเวณ ประกอบด้วยทางแยกต่างระดับ 3 แห่งทางแยกต่างระดับกาญจนาภิเษกทางแยกต่างระดับบรมราชชนนีทางแยกต่างระดับศรีรัชทางขึ้น - ลง 6 แห่งทางขึ้น - ลงกาญจนาภิเษกทางขึ้น - ลงราชพฤกษ์ทางขึ้น - ลงบางบำหรุทางขึ้น - ลงจรัญสนิทวงศ์ทางขึ้น - ลงพระราม 6ทางขึ้น - ลงกำแพงเพชรโดยเส้นทางส่วนใหญ่จะอยู่แนวเดียวกับเส้นทางรถไฟสายใต้ และโครงการรถไฟฟ้าชานเมืองสายสีแดงอ่อน ของการรถไฟแห่งประเทศไทยโครงการทางเชื่อมศรีรัช - แจ้งวัฒนะ - ทางยกระดับอุตราภิมุข 
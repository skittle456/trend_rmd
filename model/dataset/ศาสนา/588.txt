จักรพรรดิโคงง  จักรพรรดิผู้อ้างสิทธิใน ราชบัลลังก์ดอกเบญจมาศ พระองค์ที่ 1 ตามที่ได้บันทึกไว้ใน รายพระนามจักรพรรดิญี่ปุ่น ทรงครองสิริราชสมบัติระหว่างปี ค.ศ. 1331 - ค.ศ. 1333ก่อนจะขึ้นสืบ ราชบัลลังก์ดอกเบญจมาศ ในช่วง ยุคราชสำนักเหนือ-ใต้ ทรงมีพระนามเดิมว่า เจ้าชายคะซุฮิโตะ  ทรงสืบเชื้อสายจากสายราชสกุล จิเมียวอิง ทรงเป็นพระราชโอรสองค์ที่ 3 ใน จักรพรรดิโกะ-ฟุชิมิ ต่อมาทรงได้เป็นพระราชโอรสบุญธรรมใน จักรพรรดิฮะนะโซะโนะ ผู้เป็นพระปิตุลา  หลังจากความพยายามในการโค่นอำนาจ รัฐบาลโชกุนคะมะกุระ ของ จักรพรรดิโกะ-ไดโงะ ไม่สำเร็จทำให้รัฐบาลโชกุนตัดสินใจทำการปลดจักรพรรดิโกะ-ไดโงะออกจากราชบัลลังก์พร้อมกับสถาปนาเจ้าชายคะซุฮิโตะขึ้นเป็นจักรพรรดิโคงง22 ตุลาคม ค.ศ. 1331  : ปีที่ 13 ในรัชกาลจักรพรรดิโกะ-ไดโงะจากสายราชสกุล ไดกะกุจิ ทรงถูกปลดออกจากราชบัลลังก์พร้อมกับเนรเทศไปยังเกาะโอะกิทางรัฐบาลโชกุนคะมะกุระจึงได้สถาปนาเจ้าชายคะซุฮิโตะที่รัชทายาทจากสายราชสกุล จิเมียวอิง ซึ่งได้รับการสถาปนาเป็นรัชทายาทเมื่อปี ค.ศ. 1326 ขึ้นสืบราชบัลลังก์ต่อมาเป็น จักรพรรดิโคงง5 กรกฎาคม ค.ศ. 1333  : หลังจากทรงหนีออกมาจากเกาะโอะกิใน ยุทธการล้อมคะมะกุระ จักรพรรดิโกะ-ไดโงะและ นิตตะ โยะชิซะดะ สามารถนำกองทัพบุกเข้ายึดเมืองคะมะกุระทำให้รัฐบาลโชกุนคะมะกุระล่มสลายลง7 กรกฎาคม ค.ศ. 1333  : ปีที่ 3 ในรัชสมัยจักรพรรดิโคงงสองวันหลังจากยึดได้คะมะกุระ จักรพรรดิโกะ-ไดโงะ ก็ทรงได้ยกกองทัพเข้ายึด นครหลวงเคียวโตะ ทำให้จักรพรรดิโคงงทรงถูกปลดออกจากราชบัลลังก์และจักรพรรดิโกะ-ไดโงะได้กลับมามีพระราชอำนาจในราชสำนักอีกครั้ง25 กุมภาพันธ์ ค.ศ. 1336  : จักรพรรดิโกะ-ไดโงะพร้อมกับนิตตะ โยะชิซะดะและพระราชวงศ์ลี้ภัยออกจากนครหลวงเคียวโตะหลังจากเสียเมืองเคียวโตะให้กับ อะชิกะงะ ทะกะอุจิ เป็นอันสิ้นสุดยุค การฟื้นฟูเก็งมู20 กันยายน ค.ศ..1336  : อะชิกะงะ ทะกะอุจิได้สถาปนา เจ้าชายยูตะฮิโตะ พระราชอนุชาของอดีตจักรพรรดิโคงงขึ้นสืบราชบัลลังก์ต่อมาเป็น จักรพรรดิโคเมียว5 สิงหาคม ค.ศ. 1364  : อดีตจักรพรรดิโคงงทรงสวรรคตเมื่อพระชนมายุเพียง 51 พรรษารายพระนามจักรพรรดิญี่ปุ่นจักรพรรดิญี่ปุ่นจักรพรรดิโกะ-โคงง
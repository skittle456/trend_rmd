เมืองศรีสัชนาลัยศรีสัชนาลัยเป็นชื่อเมืองที่เคยมีความเจริญรุ่งเรืองแห่งหนึ่งของประเทศไทย ปัจจุบันมีความสำคัญในฐานะที่เป็นแหล่งศึกษาทางโบราณคดีและประวัติศาสตร์ของชาติผนวกกับเป็นส่วนหนึ่งของกลุ่มเมืองมรดกโลก World Heritageที่ประกอบด้วยสุโขทัย กำแพงเพชรและศรีสัชนาลัยปัจจุบันเมืองศรีสัชนาลัยมีสถานะเป็นอุทยานประวัติศาสตร์บริเวณที่เคยเป็นเมืองเก่ามาก่อนครอบคลุมพื้นที่ตำบลศรีสัชนาลัย ตำบลท่าชัย ตำบลหนองอ้อและบางส่วนของตำบลสารจิตร ในพื้นที่เขตอำเภอศรีสัชนาลัย จังหวัดสุโขทัยความหมายของชื่อเมือง : ศรีสัชนาลัยเป็นภาษาสันสกฤตมีความหมายว่า "ถิ่นที่อยู่ของผู้มีวงศ์สกุลอันดี" หรือ "ที่อยู่ของคนดี"ศรี + สัชชน + อาลัยศรี       แปลว่า   ดี เป็นศิริมงคลสัชชน  แปลว่า ผู้ดีอาลัย   แปลว่า   ที่อยู่อาศัย ถิ่นฐานมีการสันนิษฐานจากนักประวัติศาสตร์และโบราณคดีว่า ศรีสัชนาลัยเป็นชื่อที่พ่อขุนศรีอินทราทิตย์ปฐมกษัตริย์ราชวงศ์พระร่วงเป็นผู้สถาปนานามเนื่องจากแต่เดิมเมืองศรีสัชนาลัยมีนามว่า "เชลียง" เป็นชื่อแต่ดั้งเดิมของเมืองนี้ ซึ่งมีความเก่าแก่ ก่อนที่จะสถาปนาเมืองสุโขทัยเป็นศูนย์กลางรัฐเชลียง เป็น คำสมาส ระหว่างคำไทยและสันสกฤตชล + เวียง  เป็นศูนย์กลางเมืองเอกสารพงศาวดารจีนเรียกเมืองเชลียงว่า "เฉิงเหลียง" คู่กับเมือง "หลอหู" หรือ ละโว้ หรือลพบุรีในปัจจุบันเชลียง สุโขทัยก่อนราชวงศ์พระร่วงและละโว้ เป็นเมืองร่วมสมัยขอมเรืองอำนาจในเขตแดนไทยผ่านประสบการณ์ ติดต่อสัมพันธ์กัน มีหลักฐานทางโบราณคดียุคนั้นยืนยันหลายประการ
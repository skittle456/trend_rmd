ฌออากีม-นโปเลียน มูว์รา  หรือชื่ออิตาลีคือ โจอักกีโน นาโปเลโอเน มูว์รา  เป็นจอมพลแห่งจักรวรรดิฝรั่งเศส และด้วยความที่เป็นญาติกับนโปเลียนทำให้เขาถูกแต่งตั้งเป็นกษัตริย์แห่งเนเปิลส์ โดยครองราชย์ระหว่างค.ศ. 1808 ถึง1815ฌออากีม มูว์รา ขึ้นเป็นนายพลในช่วงนโปเลียนเรืองอำนาจ เขาเป็นส่วนสำคัญในชัยชนะของนโปเลียนที่โบสถ์แซ็งร็อก โดยการยิงปืนใหญ่เข้าสลายกลุ่มผู้ชุมนุม เขาได้แต่งงานกับการอลีน โบนาปาร์ต ในวันที่ 20 มกราคม ค.ศ. 1800 ด้วยเหตุนี้ทำให้เขากลายเป็นน้องเขยของนโปเลียนนโปเลียนได้แต่งตั้งให้เขาดำรงตำแหน่งจอมพลแห่งกองทัพฝรั่งเศสในเดือนพฤษภาคม ค.ศ. 1804 เขาได้รับตำแหน่งกษัตริย์แห่งเนเปิลส์ในปีค.ศ. 1808 มูว์รามีส่วนช่วยนโปเลียนอย่างมากในการรุกรานรัสเซียค.ศ. 1812 ต่อมาเมื่อนโปเลียนสิ้นอำนาจ การประชุมใหญ่แห่งเวียนนาได้บีบบังคับให้เขาสละราชสมบัติและถูกเนรเทศ แต่เขาก็พยายามกลับเข้ามาในเนเปิลส์อีก จนในที่สุดเขาถูกจับตัวได้โดยกองทหารของพระเจ้าเฟอร์ดินานด์ที่ 4 แห่งเนเปิลส์ และถูกประหารชีวิตในปี ค.ศ. 1815
พิพิธภัณฑสถานกำแพงเพชร เฉลิมพระเกียรติ  หรือ พิพิธภัณฑ์เรือนไทยเดิม เป็นพิพิธภัณฑ์ท้องถิ่น ในอำเภอเมือง จังหวัดกำแพงเพชร ประกอบด้วยหมู่เรือนไทยขนาดใหญ่ที่สร้างขึ้นอย่างสวยงามพิพิธภัณฑ์แห่งนี้จัดตั้งขึ้นเมื่อ พ.ศ. 2538 เพื่อเฉลิมพระเกียรติเนื่องในวโรกาสที่พระบาทสมเด็จพระเจ้าอยู่หัว ทรงครองสิริราชสมบัติครบ 50 ปี  และสมเด็จพระเทพรัตนราชสุดา สยามบรมราชกุมารี ได้เสด็จพระราชดำเนินมาทรงประกอบพิธีเปิดพิพิธภัณฑ์แห่งนี้ เมื่อ พ.ศ. 2540 ที่ตั้งของพิพิธภัณฑ์ อยู่ด้านหลังศาลากลางจังหวัด ด้านหน้าเป็นถนนปิ่นดำริห์ อยู่ติดกับพิพิธภัณฑสถานแห่งชาติ กำแพงเพชร ด้านหลังเป็น ศูนย์รวมสายพันธุ์กล้วยตัวพิพิธภัณฑ์ประกอบด้วยหมู่เรือนไทยภาคกลาง มีขนาดใหญ่ และสร้างขึ้นอย่างสวยงาม โดยมีการจัดแสดงนิทรรศการไว้ 4 ส่วน คือ ประวัติศาสตร์เมืองกำแพงเพชรกลุ่มชาติพันธุ์ต่างๆ ในจังหวัดกำแพงเพชรธรรมชาติวิทยา แหล่งท่องเที่ยวในจังหวัดมรดกดีเด่นของจังหวัดภายในบริเวณหมู่เรือนไทยยังมีการปลูกต้นไม้น้อยไว้อย่างร่มรื่น รวมทั้งต้นไม้ที่ขึ้นมากลางเรือนด้วยพิพิธภัณฑ์แห่งนี้นอกจากรวบรวมแหล่งความรู้ในรูปแบบนิทรรศการแล้ว ยังมี ศูนย์จริยศึกษา สธ ที่คอยให้การอบรมศิลปะและจริยธรรมแก่เด็กนักเรียนและเยาวชนทั่วไป ในวันหยุดมักจะมีเยาวชนและนักเรียนมาหาความรู้กันอย่างคับคั่ง
เหตุการณ์สังหารหมู่ปราชญ์ปีคีมโย  เป็นเหตุการณ์สำคัญที่เกิดขึ้นในปี ค.ศ. 1519 ตรงกับปีที่ 14 ในรัชกาล พระเจ้าจุงจง พระราชาองค์ที่ 11 แห่ง ราชวงศ์โชซอนเนื่องจากในขณะนั้น โชวกวางโจ เป็นขุนนางหนุ่มที่กำลังเรืองอำนาจเมื่อเขากราบทูลเรื่องใดพระเจ้าจุงจงก็ทรงเห็นชอบด้วยแต่เนื่องจากเขาเป็นคนพูดตรงและโผงผางทำให้เหล่าขุนนางเก่าอย่าง ฮงคยองจู, นัมคุน และซิมจอง ไม่พอใจจึงพยายามหาทางกำจัดเขาและขุนนางคนสนิทให้ออกจากราชสำนักในขณะเดียวกันก็มีบุคคลที่สนับสนุนโชวกวางโจคือ คิม อันโล, ยุนนิม และ พระมเหสีมุนจองพวกขุนนางเก่าจึงกราบทูลให้ พระสนมฮีบิน ตระกูลฮง และพระสนมคยองพิน ร่วมมือด้วยโดยให้คนนำใบไม้ที่สลักคำว่า โชวชูเป็นใหญ่ ชุบน้ำผึ้งไปติดในพระราชอุทยานและให้พวกหนอนเล็มจนเหลือแต่คำๆนั้นเมื่อพระเจ้าจุงจงทอดพระเนตรเห็นก็ทรงพระพิโรธขุนนางเก่าจึงกราบทูลยุยงให้ทรงประหารชีวิตโชวกวางโจแต่เนื่องจากเป็นขุนนางที่ทำความดีความชอบจึงโปรดให้เนรเทศไปเท่านั้นส่วนคนสนิทถูกกวาดล้างจนหมดสิ้นแต่ในเวลาต่อมาพวกขุนนางเก่าเกรงว่าโชวกวางโจจะกลับมาจึงกราบทูลให้ประหารชีวิตท้ายที่สุด โชวกวางโจก็ดื่มยาพิษพระราชทานจนเสียชีวิต
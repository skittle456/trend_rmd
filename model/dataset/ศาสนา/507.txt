เมตตา เวิลด์พีซ  เดิมชื่อว่า โรนัลด์ วิลเลียม " รอน " อาร์เทสต์,จูเนียร์  เป็น นักบาสเกตบอล มืออาชีพ ชาวอเมริกันเชื้อสายแอฟริกัน เกิดเมื่อวันที่ 13 พฤศจิกายน ค.ศ. 1979 ที่ นิวยอร์ก เริ่มเล่นบาสเกตบอลระดับอาชีพกับทีม ชิคาโก บูลส์ เมื่อปี ค.ศ. 1999 ขณะอายุเพียง 20 ปีและได้เล่นให้กับบูลส์ถึง 3 ฤดูกาลก่อนจะย้ายจากบูลส์ไปอยู่กับ อินเดียนา เพเซอร์ส ในปี ค.ศ. 2002 และอยู่กับเพเซอร์สนานถึง 4 ฤดูกาลก่อนจะถูกเทรดไปอยู่กับ ซาคราเมนโต คิงส์ ในสมัยที่เขายังอยู่กับอินเดียนานั้นเขาได้สร้างวีรกรรมเอาไว้ คือกระโดดขึ้นไปถีบและมีเรื่องชกต่อยกับแฟนบาสทีมดีทรอยต์ พิสตันส์ ในเหตุการณ์ที่เรียกว่า Pacer-Pistons Brawl หลังจากเหตุการณ์นี้ทำให้เขาและเพื่อนร่วมทีมหลายคน เช่น สตีเฟ่น แจ็คสัน, เรจจี มิลเลอร์ โดนแบน โดยเฉพาะตัวของอาร์เทสต์นั้นโดนแบนตลอดฤดูกาล ในปี ค.ศ. 2006 อาร์เทสต์ได้ถูกขายจากเพเซอร์สไปอยู่กับทีมคิงส์ แต่อยู่ได้ 2 ปีก็ย้ายจากคิงส์ไปอยู่กับ ฮุสตัน รอคเกตส์ ในปี ค.ศ. 2008 แต่อยู่ได้เพียงฤดูกาลเดียวก็ย้ายมาอยู่กับ ลอสแอนเจลิส เลเกอรส์ ต้นสังกัดปัจจุบันเมื่อปี ค.ศ. 2009อาร์เทสต์ ได้เปลี่ยนชื่อ และชื่อสกุล เป็น "เมตตา" นามสกุล "เวิลด์พีซ"  เมื่อวันที่ 16 กันยายน 2011 ในช่วงพักฤดูกาล  เขากล่าวว่าได้แรงบันดาลใจในการเปลี่ยนชื่อมาจาก  แชด เจวอน จอห์นสัน นักอเมริกันฟุตบอลทีมซินซินแนติเบงกอลส์ ที่เปลี่ยนนามสกุลจาก Johnson เป็น "Ochocinco" ในปี 2008   ประชาสัมพันธ์ส่วนตัวของอาร์เทสต์แถลงว่า ชื่อใหม่มาจากศัพท์พุทธศาสนา "เมตตา"  
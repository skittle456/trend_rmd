พระเจ้าโคกุกยัง  หรือพระเจ้ายังวัง  เป็นกษัตริย์องค์ที่ 18 แห่งอาณาจักรโคกูรยอ ประสูติเมื่อใดไม่ปรากฏโดยเป็นพระราชโอรสในพระเจ้าโคกุกว็อน   กษัตริย์องค์ที่ 16 ของราชวงศ์ที่ถูกสังหารโดยพระเจ้ากึนโชโกแห่งแพ็กเจ และเป็นพระอนุชาของพระเจ้าโซซูริม กษัตริย์ องค์ที่ 17 ของอาณาจักรเมื่อพระเจ้าโซซูริมพระเชษฐาสวรรคตโดยไร้รัชทายาท พระอนุชาจึงขึ้นครองราชย์เป็น พระเจ้าโคกุกยัง พระเจ้าโคกุกยัง เป็นพระราชบิดาของพระเจ้าควังแกโทมหาราช  กษัตริย์มหาราชองค์แรกของเกาหลีตลอด 7 ปีในรัชกาล ทรงรบกับอาณาจักรต่างๆ โดยในปี ค.ศ. 386  ทรงส่งทหารจำนวน 50,000 คน ไปรบกับจักรวรรดิจีน และทรงมีองค์ชายทัมต๊อกรัชทายาท เป็นแม่ทัพที่สำคัญแต่ในรัชสมัยของพระองค์นั้น พระองค์ทรงคิดว่าพระองค์เองไม่เหมาะกับตำแหน่งกษัตริย์ เพราะตำแหน่งกษัตริย์นั้น เหมาะกับองค์ชายรัชทายาทของพระองค์มากกว่า ซึ่งตามตำนานนั้นกล่าวไว้ว่า องค์ชายรัชทายาทของพระองค์ พระเจ้าควังแกโทมหาราชนั้นทรงเป็นพระราชาจูซินมาถือกำเนิด พระองค์จึงเป็นแค่เพียงกษัตริย์รักษาการเพื่อรอการขึ้นครองราชย์ของพระราชโอรสของพระองค์พระเจ้าโคกุกยังทรงครองราชย์ได้เพียง 7 ปี ก็สวรรคตลงในปี ค.ศ. 391  องค์รัชทายาททัมด็อกจึงขึ้นครองราชย์เป็น พระเจ้ากวางแกโตมหาราช
พระมเหสีโซฮ็อน สกุลซิม แห่งช็องซง  พระนางเป็นพระมเหสีในพระเจ้าเซจงมหาราช กษัตริย์ลำดับที่ 4 และเป็นพระพันปีหลวงในพระราชาถึง 2 พระองค์คือ พระเจ้ามุนจง พระราชาลำดับที่ 5 และพระเจ้าเซโจ พระราชาลำดับที่ 7 พระนางโซฮ็อนประสูติเมื่อวันที่ 12 ตุลาคม พ.ศ. 1938  ที่เมืองยอจูเป็นธิดาคนโตของใต้เท้า ซิม อน ขุนนางผู้ใหญ่ที่ส่วนร่วมในการสถาปนาราชวงศ์โชซ็อนพระนางอภิเษกกับพระเจ้าเซจงตั้งแต่ครั้งยังเป็นองค์ชายชุงนย็องในรัชกาลพระเจ้าแทจง พระเจ้าแทจงโปรดให้สถาปนาพระชายาสกุลซิม ในองค์ชายชุงนย็องขึ้นเป็นองค์หญิงกย็องซุก องจู 敬淑翁主เมื่อพระเจ้าแทโจสถาปนาองค์ชายชุงนย็องขึ้นเป็นองค์ชายรัขทายาท  จึงโปรดให้สถาปนาองค์หญิงกย็องซุก องจู สกุลซิมพระชายาขององค์ชายรัชทายาทขึ้นเป็น พระชายากย็องบิน เมื่อพระเจ้าแทจงสละราชสมบัติ องค์ชายชุงนย็อง ลีโทเสด็จขึ้นครองราชย์สืบต่อมา ทรงพระนามว่าพระเจ้าเซจง โปรดให้สถาปนาองค์หญิงกย็องซุก องจู สกุลซิม พระชายาขึ้นเป็นพระมเหสีคงบี แต่หลังจากพระราชสวามีครองราชสมบัติได้เพียงปีเดียวคือ พ.ศ. 1962 ก็ได้มีพระราชโองการสั่งประหารใต้เท้าซิม อน ผู้เป็นพระสัสสุระ  พร้อมกับครอบครัวขณะที่พระมารดาของพระมเหสีถูกลดขั้นเป็นทาสหลวงขณะที่พระมเหสีนั้นพระเจ้าเซจงมิได้มีรับสั่งให้ปลดจากตำแหน่งเนื่องด้วยพระองค์สงสารเพราะพระนางเป็นพระมารดาของพระราชโอรสถึง 2 พระองค์ในปีที่ 14 ในรัชกาลพระเจ้าเซจง โปรดให้เฉลิมพระนามพระมเหสีคงบี ขึ้นเป็นพระมเหสี พระมเหสีเสด็จสวรรคตเมื่อวันที่ 19 เมษายน พ.ศ. 1989  ในปีที่ 28 ช่วงปลายรัชสมัยพระเจ้าเซจงมหาราช สิริพระชนมพรรษา 50 พรรษา 189 วัน มีพระนามอย่างเป็นทางการภายหลังสวรรคตว่าพระมเหสีโซฮ็อน ในปีที่ 2 ในรัชกาลพระเจ้ามุนจง ซึ่งเป็นพระราชโอรสของพระมเหสีโซฮ็อน โปรดให้เฉลิมพระนามอย่างเป็นทางการของพระราชมารดาว่า พระมเหสีซ็อนอิน ชาซ็อง โซฮ็อน วังฮู พระบิดา : ซิม อน พระราชสวามี : พระเจ้าเซจงมหาราช พระราชาลำดับที่ 4 พระโอรส : พระเจ้ามุนจง พระราชาลำดับที่ 5 พระสุณิสา : พระนางฮย็อนด็อก ตระกูลคว็อน แห่งอันดง  พระนัดดา : พระเจ้าทันจง พระราชาลำดับที่ 6 พระโอรส : พระเจ้าเซโจ พระราชาลำดับที่ 7 Soheon thetalkingcupboard.com
อันเดรีย อัลแบร์ ปิแยร์ กาสิรากี  โอรสคนโตในเจ้าหญิงการอลีน เจ้าหญิงแห่งฮาโนเวอร์ กับสเตฟาโน กาสิรากี พระภัสดาคนที่สองชาวอิตาลีของเจ้าหญิงการอลีน ในปัจจุบันอันเดรีย กาสิรากี จัดอยู่ในลำดับที่สี่ของการสืบราชบัลลังก์โมนาโก ต่อจากพระมารดาคือเจ้าหญิงการอลีน นอกจากนี้กาสิรากี ถูกจัดอันดับจากนิตยสารฟอร์บให้เป็นเยาวราชนิกุลที่ทรงได้รับความนิยมมากสุดในโลก อันดับที่ 10อันเดรีย กาสิรากี เกิดเมื่อวันที่ 8 มิถุนายน พ.ศ. 2527 ณ โรงพยาบาลกลางเจ้าหญิงเกรซ เขตมอนเตการ์โล ประเทศโมนาโก เป็นพระโอรสคนโตในเจ้าหญิงการอลีน เจ้าหญิงแห่งฮาโนเวอร์ กับสเตฟาโน กาสิรากี สุภาพบุรุษชาวอิตาลี โดยชื่อ อันเดรีย มาจากชื่อของเพื่อนสนิทของบิดาในวัยเยาว์ กาสิรากีมีแม่ทูนหัวและพ่อทูนหัวคือ เจ้าหญิงสเตฟานีแห่งโมนาโก กับนายมาร์โก กาสิรากีสเตฟาโน กาสิรากี ผู้บิดา เสียชีวิตลงเมื่อวันที่ 3 ตุลาคม พ.ศ. 2533 จากอุบัติเหตุการแข่งขันเรือเร็ว ขณะที่กาสิรากีมีอายุได้เพียง 6 ขวบเท่านั้น กาสิรากียังมีน้องสาวและน้องชายอีกสองคน คือ ชาล็อต และปิแยร์ กาสิรากี และมีน้องสาวร่วมมารดาคือ เจ้าหญิงอเล็กซันดราแห่งฮาโนเวอร์ นอกจากนี้กาสิรากีสามารถใช้ภาษาฝรั่งเศส ภาษาอังกฤษ ภาษาเยอรมัน และภาษาอิตาลีได้เป็นอย่างดีอันเดรีย ได้หมั้นหมายกับตาเตียนา ซันโต โดมิงโก เรชูลสกี สุภาพสตรีชาวโคลัมเบีย หลังจากที่ทั้งสองคบหากันเป็นเวลาเจ็ดปี และงานแต่งงานจะถูกจัดขึ้นในปี พ.ศ. 2556 ซึ่งก่อนหน้านี้กาสิรากีเคยมีข่าวคราวกับคาโรลีน ฟอน สเตราฟ์เฟนแบร์ก ชาวเยอรมัน และมารีอา คูราโด นักแสดงชาวสเปนวันที่ 6 พฤศจิกายน พ.ศ. 2555 ตาเตียนาผู้เป็นคู่หมั้นได้ตั้งครรภ์ และได้ให้กำเนิดบุตรชายคนแรกชื่อ อาแล็กซ็องดร์ อันเดรีย สเตฟาโน กาสิรากี  เมื่อวันที่ 21 มีนาคม พ.ศ. 2556 ที่ลอนดอน ประเทศอังกฤษ ต่อมาอันเดรียและคู่หมั้นได้สมรสกันเมื่อวันที่ 31 สิงหาคม พ.ศ. 2556 และประกอบพิธีทางศาสนาที่ประเทศสวิตเซอร์แลนด์ เมื่อวันที่ 1 กุมภาพันธ์ พ.ศ. 2557 และตาเตียนาได้ให้กำเนิดบุตรสาวชื่อ อินเดีย เมื่อวันที่ 12 เมษายน พ.ศ. 2558 ณ ลอนดอนหลังจากการเปลี่ยนแปลงกฎมนเทียรบาลตามพระราชประสงค์ของเจ้าชายเรนิเยที่ 3 องค์อธิปัตย์แห่งโมนาโกในปี พ.ศ. 2545 มีผลปรากฏว่าพระโอรสและโดยถูกต้องตามกฎหมายสามารถขึ้นครองราชย์ได้ ฉะนั้นอันเดรีย กาสิรากี บุตรคนโตของเจ้าหญิงการอลีน จึงมีสิทธิในการครองราชย์ และอยู่ในลำดับที่ 2 ในการสืบราชบัลลังก์
วอเตอร์ฟรอนท์สวีทแอนด์เรสซิเดนซ์ พัทยา  เป็นโครงการก่อสร้างคอนโดมีเนียมและโรงแรมระฟ้าหรู 53 ชั้น แบ่งเป็นส่วนคอนโด 53 ชั้นและโรงแรม 20 ชั้น จำนวน 315 ห้อง พัฒนาโดยบริษัทสัญชาติอิสราเอล เครือทิวลิปกรุ๊ป ตั้งอยู่บริเวณแหลมบาลีฮาย พัทยาใต้ จังหวัดชลบุรี จุดเด่นของอาคารคือ เป็นตัวอักษรภาษาอังกฤษ "เอช"  กลับข้าง และก่อสร้างบริเวณริมเชิงเขาพระตำหนักติดกับป้ายอักษร "PATTAYA CITY" ขนาดใหญ่บนเชิงเขา ในเวลาต่อมาโครงการนี้ได้รับการวิจารณ์อย่างกว้างขวางจากภาคประชาชนในพื้นที่และตามโลกโซเชียล ถึงความไม่เหมาะสม ซึ่งเป็นกรณีที่ความสูงอาคารบดบังทัศนียภาพ จุดชมวิวที่เขาพระตำหนัก  เมื่อมองมุมออกสู่ทะเลเข้าหาเกาะล้าน เกาะครก เกาะไผ่ รวมถึงพระบรมอนุสาวรีย์กรมหลวงชุมพรเขตอุดมศักดิ์ ที่ตั้งอยู่บนเขาพระตำหนัก ถึงอย่างก็ตามโครงการก็ได้รับการอนุมัติผ่าน EIA จากสำนักงานนโยบายและแผนทรัพยากรธรรมชาติและสิ่งแวดล้อม รวมถึงใบอนุญาตก่อสร้างจากสำนักวิเคราะห์ผลกระทบสิ่งแวดล้อมก่อนหน้านี้เป็นที่เรียบร้อย โดยมีนายอิทธิพล คุณปลื้ม นายกเทศมนตรีเมืองพัทยา ที่ออกมากล่าวว่าโครงการได้รับการอนุญาตการก่อสร้างอย่างถูกต้องอีกด้วย แต่สุดท้ายในเวลาต่อมาโครงการก่อถูกระงับเป็นการชั่วคราว เนื่องจากพบว่า บันไดหนีไฟและช่องลิฟต์ภายในตัวอาคารนั้นมีการก่อสร้างผิดจากแบบที่ขออนุญาตไว้ต่อ สผ. นอกจากนี้ และมีการตรวจสอบว่ามีการลักลอบต่อเติมอาคารฝ่าฝืนคำสั่งที่ให้ระงับการก่อสร้างปัจจุบันโครงการได้สร้างเสร็จไปหลายส่วน โดยเดิมคาดว่าจะแล้วเสร็จในปี พ.ศ. 2558
พระราชพงศาวดารกรุงเก่า ฉบับหลวงประเสริฐอักษรนิติ์ เป็นเอกสารสำคัญที่เป็นที่ยอมรับของนักประวัติศาสตร์ว่ามีความถูกต้องน่าเชื่อถือได้ฉบับหนึ่งในบรรดาพงศาวดารกรุงศรีอยุธยาฉบับต่างๆ ที่มีปรากฏอยู่ในปัจจุบัน โดยพงศาวดารฉบับนี้ได้ถูกเขียนขึ้นใน พ.ศ. 2223 สมัยสมเด็จพระนารายณ์มหาราชโดยรวบรวมข้อมูลจากเอกสารที่มีมาแต่เดิมแต่ตัดทอนเรื่องที่เกี่ยวข้องกับอภินิหารต่างๆออกให้คงเหลือเฉพาะบรรยายเหตุการณ์ที่เกิดขึ้นในประวัติศาสตร์อยุธยา เนื้อหาตามเดิมแบ่งเป็นสองเล่ม ในเล่มที่หนึ่งบันทึกเหตุการณ์ตั้งแต่แรกสถาปนากรุงศรีอยุธยา จนถึงรัชสมัยของสมเด็จพระนเรศวรมหาราชและเล่มที่ 2 อาจกล่าวถึงเหตุการณ์ต่อจากนั้น ซึ่งเฉพาะเล่มที่ 1 เท่านั้นที่หลงเหลือตกทอดมาจนถึงปัจจุบัน เหตุที่พระราชพงศาวดารฉบับนี้มีชื่อว่า ฉบับหลวงประเสริฐอักษรนิติ์ นั้น เนื่องจากพระยาปริยัติธรรมธาดา  เมื่อครั้งยังเป็นหลวงประเสริฐอักษรนิติ์อยู่นั้น ท่านได้พระราชพงศาวดารฉบับนี้จากบ้านราษฎรแห่งหนึ่งก่อนที่จะถูกนำไปเผาไฟและได้นำเอามาให้ที่หอพระสมุดวชิรญาณเมื่อวันที่ 19 มิถุนายน พ.ศ. 2450 ดังนั้น เมื่อนำออกมาเผยแพร่จึงได้เรียกชื่อพระราชพงศาวดารฉบับนี้ตามชื่อผู้ค้นพบ พงศาวดารฉบับนี้บันทึกรายละเอียดที่น่าสนใจหลายประการ เช่นพ.ศ. 1867 สร้างหลวงพ่อโต วัดพนัญเชิงก่อนสถาปนากรุงศรีอยุธยา 26 ปีพ.ศ. 1893 พระรามาธิบดีที่ 1 สถาปนากรุงศรีอยุธยาเมืองชากังราวอาจไม่ใช่เมืองเดียวกันกับเมืองกำแพงเพชรสมัยพระบรมราชาที่ 1 ขุนหลวงพ่องั่ว มีเจ้าเมืองไทยเมืองเหนือชื่อพระยาคำแหง และ ท้าวผ่าคองพ.ศ. 1952 พระนครินทราชายึดอำนาจให้พระรามราชา ไปครองเมืองปท่าคูจามสมัยพระนครินทราชา มีเจ้าเมืองไทยเมืองเหนือชื่อพระยาบาลเมืองและพระยารามพ.ศ. 1967 เจ้าอ้ายพระยาและเจ้ายี่พระยาชนช้างกันเอง ทำให้เจ้าสามพระยาได้ราชสมบัติ สร้างวัดราชบูรณพ.ศ. 1974 เจ้าสามพระยา ตีเมืองกัมพูชาได้สำเร็จ ให้พระโอรสชื่อพระนครอินทร์ครองเมืองนครหลวง ส่วนราชโอรสอีกองค์คือพระราเมศวรภายหลังให้ครองเมืองพิษณุโลกเมืองชัยนาทเป็นชื่อเดิมของเมืองพิษณุโลก พ.ศ. 1991 พระบรมไตรโลกนาถเสวยราชสมบัติพ.ศ. 2006 พระบรมไตรโลกนาถ ครองเมืองพิษณุโลก ให้พระอินทราชาครองกรุงศรีอยุธยาพระอินทราชา พระโอรสของพระบรมไตรโลกนาถ ชนช้างกับข้าศึกจำนวน 1:4 ในการศึกเมืองเหนือพ.ศ. 2031 พระอินทราชาตีเมืองทวายได้ ในปีเดียวกับที่พระบรมไตรโลกนาถสวรรคตพระรามาธิบดีที่ 2 สร้างวิหารวัดพระศรีสรรเพช์ญ รวบรวมตำราพิชัยสงครามพ.ศ. 2067 มีบัตรสนเท่ห์ พระรามาธิบดีที่ 2 ฆ่าขุนนางจำนวนมากพ.ศ. 2072 มีดาวหางใหญ่ปรากฏ พระรามาธิบดีที่ 2 สวรรคตพ.ศ. 2077 พระไชยราชาธิราช ปราบดาภิเษกพ.ศ. 2088 พระไชยราชาธิราช สร้างวัดชีเชียง เสด็จตีเมืองเชียงไกร เชียงกรานพ.ศ. 2088 พระไชยราชาธิราช ตีเมืองเชียงใหม่ มีพระยาพิษณุโลกเป็นทัพหน้า เกิดไฟไหม้ใหญ่ในกรุงศรีอยุธยาพ.ศ. 2091 จากกรณีขุนชินราช และท้าวศรีสุดาจันทร์ พระมหาจักรพรรดิเสวยราชสมบัติ  เกิดศึกพม่าเสียพระศรีสุริโยทัย ส่วนพระมหาธรรมราชาและพระราเมศวรถูกพม่าล้อมจับ ต้องไถ่ถอนที่เมืองกำแพงเพชรพ.ศ. 2106 บุเรงนองตีเมืองเหนือได้จากนั้นมาล้อมกรุง พระมหาจักรพรรดิยอมอ่อนน้อม พระราเมศวรเป็นตัวประกันพ.ศ. 2112 บุเรงนองตีพระนครศรีอยุธยาได้ พระมหินทราธิราชถูกจับไปหงสาวดี พระมหาธรรมราชาครองอยุธยาเรียกขานพระนามพระเนรศ  ว่าพระนารายณ์บพิตรเป็นเจ้าพ.ศ. 2114 พระเนรศวรราชาเสด็จไปครองเมืองพิษณุโลกพ.ศ. 2117 พระเจ้าลูกเธอองค์หนึ่งประชวรไข้ทรพิษพ.ศ. 2124 บุเรงนองสวรรคต พระยาละแวกตีเมืองเพชรบุรี กบฏญาณประเชียรเมืองลพบุรีพ.ศ. 2127 พระเนรศวรราชายกทัพไปหงสาวดี จากนั้นเทครัวหัวเมืองเหนือเพื่อรับศึกนันทบุเรงพ.ศ. 2127 ศึกนันทบุเรงติดพระนคร พระเนรศวรราชาทรงม้านำทัพออกตีข้าศึก ใช้พระแสงทวนรบกับข้าศึกแบบตะลุมบอนพ.ศ. 2131 แผ่นดินไหวพ.ศ. 2135 สงครามยุทธหัตถี พระมหาอุปราชาขาดคอช้างพ.ศ. 2138 เสด็จตีเมืองหงสาวดีพ.ศ. 2142 เสด็จตีเมืองตองอูพ.ศ. 2144 เกิดสุริยุปราคาพ.ศ. 2146 ทัพฝ่ายหน้าตีเมืองขอมได้ฯลฯ วิกิซอร์ซมี พระราชพงศาวดารกรุงเก่าฉบับหลวงประเสริฐอักษรนิติ์ วิกิซอร์ซมี ประวัติการได้มาซึ่งพระราชพงศาวดารฉบับหลวงประเสริฐฯ โดย กรมพระยาดำรงราชานุภาพ
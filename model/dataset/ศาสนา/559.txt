กบฏธันวาคม  หรือ การก่อการกำเริบธันวาคม  เกิดขึ้นในจักรวรรดิรัสเซีย เมื่อวันที่ 14 ธันวาคม  ค.ศ. 1825 นายทหารกองทัพรัสเซียนำทหารราว 3,000 นาย ประท้วงต่อการสืบราชสมบัติของซาร์นิโคลัสที่ 1 หลังพระเชษฐา คอนสแตนติน ทรงถอดพระองค์ออกจากลำดับการสืบราชสันตติวงศ์ การก่อการกำเริบคราวนี้ ซึ่งถูกปราบปรามโดยซาร์นิโคลัสที่ 1 เกิดขึ้นในจัตุรัสวุฒิสภาในเซนต์ปีเตอร์สเบิร์ก
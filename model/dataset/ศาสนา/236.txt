สะพานกรุงเทพ  เป็นสะพานข้ามแม่น้ำเจ้าพระยาแห่งที่ 3 ต่อจากสะพานพระราม 6 และสะพานพระพุทธยอดฟ้า ถือเป็นสะพานโยกเพียงแห่งเดียวในเอเชียตะวันออกเฉียงใต้ที่ยังเปิด-ปิดได้อยู่ เชื่อมระหว่างบริเวณสี่แยกถนนตก เขตบางคอแหลมทางฝั่งพระนคร กับบริเวณสี่แยกบุคคโลในพื้นที่เขตธนบุรีทางฝั่งธนบุรี ใช้ในการคมนาคมทางบกข้ามแม่น้ำเจ้าพระยาและปิด-เปิด ให้เรือเข้าออก ลักษณะการก่อสร้างเป็นแบบคอนกรีตอัดแรง โดยวิธีการอิสระซึ่งยาวที่สุดในประเทศไทย มีช่องทางจราจร 4 ช่อง ความยาวสะพาน 350.80 เมตร ช่วงกลางน้ำยาว 226 เมตร เริ่มเปิดใช้งานเมื่อวันที่ 24 มิถุนายน พ.ศ. 2502 ปัจจุบันอยู่ในความรับผิดชอบของกรมทางหลวงชนบทปัจจุบัน สะพานยังเปิด-ปิดเพื่อให้เรือสินค้าที่แล่นเข้าออกเป็นประจำผ่าน แต่เมื่อมีการเปิด-ปิดสะพาน ก็ต้องมีการปิดการจราจร ทำให้เกิดปัญหาจราจรติดขัดเป็นอันมาก อีกทั้งเป็นสะพานที่อายุกว่า 50 ปี ทำให้มีปัญหาด้านกลไกเปิด-ปิดสะพานอยู่บ่อยครั้ง รัฐบาลจึงทุ่มงบสร้างสะพานที่สูงพอให้เรือสินค้าแล่นผ่านได้เพื่อบรรเทาปัญหาการจราจร สะพานนั้นคือ สะพานพระราม 3วันที่ทำการก่อสร้าง : วันที่ 31 สิงหาคม พ.ศ. 2497 แล้วเสร็จปลายปี พ.ศ. 2500วันเปิดการจราจร : วันที่ 24 มิถุนายน พ.ศ. 2502 บริษัทที่ทำการก่อสร้าง : FUJI CAR MANUFACTURING CO.,LTD.ราคาค่าก่อสร้าง : 31,912,500.00 บาทแบบของสะพาน : ชนิดเปิด-ปิดได้จำนวนช่วงสะพานกลางน้ำ : 5 ช่วง ความยาวของสะพาน : 350.80 เมตรความสูงจากน้ำทะเลปานกลาง : 7.50 เมตรเชิงลาดสะพาน ฝั่งพระนคร : 129.70 เมตรเชิงลาดสะพาน ฝั่งธนบุรี : 180.55 เมตรรวมความยาวทั้งหมด : 661.05 เมตรจำนวนช่องทางวิ่ง : 4 ช่องทางจราจรความกว้างผิวจราจรสะพาน : 12.00 เมตรความกว้างสะพาน : 17.00 เมตรความกว้างทางเท้าแต่ละด้าน : 2.50 เมตรออกแบบรับน้ำหนัก : H-16-44น้ำหนักโครงเหล็ก : รวมทั้งพื้นจราจร สำหรับช่วง 64.00 ม. หนัก 440 ตันสำหรับช่วงเปิด-ปิด : หนักข้างละ 200 ตันระดับคอสะพาน : ฝั่งพระนคร 4.15 ม. ฝั่งธนบุรี 4.15 ม.รับน้ำหนักได้ : TRACTOR TRUCK WITH SEMI-TRAILER 29.25 TONS ต่อช่วงสะพาน หรือ 16 TONS TRUCK TRAINS วิ่งสวนกัน 4 คัน และ วิ่งตามกันห่าง 4 ม. น้ำหนักแผ่อีก 400 km/m2สะพานพระราม 3ถนนพระรามที่ 3ถนนมไหสวรรย์
เครื่องเคลือบดินเผาไมเซิน  ได้เริ่มผลิตเป็นอุตสาหกรรมตั้งแต่ ค.ศ. 1710 ซึ่งถือว่าเป็นยุคเริ่มแรกของอุตสาหกรรมเซรามิกของยุโรป และปัจจุบันยังคงรักษาความเป็นผลงานหัตถกรรมที่มีเอกลักษณ์เฉพาะตัว เครื่องเคลือบดินเผาไมเซินไม่ได้เป็นเพียงแค่ภาชนะ หรือเครื่องประดับ แต่เป็นผลงานทางศิลปะที่ถูกออกแบบมาอย่างปราณีต ปัจจุบันนอกจากบริษัทจะดำเนินธุรกิจผลิตและจำหน่ายเครื่องเคลือบดินเผาแล้ว ยังได้จัดทำพิพิธภัณฑ์เพื่อจัดแสดงผลงานเครื่องเคลือบดินเผา อันเป็นเอกลักษณ์ และเป็นผลิตภัณฑ์อันลือชื่อ ไม่เพียงแต่สำหรับเมืองไมเซิน รัฐซัคเซิน ประเทศเยอรมนี แต่เป็นผลิตภัณฑ์ที่มีชื่อเสียงอันดับโลกเครื่องเคลือบดินเผาเริ่มเข้ามามีบทบาทสำคัญในทวีปยุโรปตั้งแต่ช่วงศตวรรษที่ 13 โดยมีการนำเข้าเครื่องเคลือบดินเผาหรือ กังไส จากประเทศจีน ซึ่ง ณ ขณะนั้นถือว่าเป็นผลิตภัณฑ์ที่มีค่ามาก จนกระทั่งต้นศตวรรษที่ 18 จึงได้มีการเริ่มผลิตเครื่องเคลือบดินเผา เลียนแบบผลิตภัณฑ์ของนำเข้าจากประเทศจีนขึ้นที่เมืองไมเซิน ซึ่งถือเป็นจุดเริ่มต้นของอุตสาหกรรมเซรามิกในทวีปยุโรป ผู้ร่วมก่อตั้งโรงงานเครื่องเคลือบดินเผาไมเซิน ประกอบด้วย โยฮานน์ ฟรีดริช บึตต์เกอร์  เอียเรนฟริด วาลเธอร์ แห่งเทชียร์นเฮาส์  ก๊อตต์ฟริด พาบสต์ แห่งโอฮาอิน  เจ้าพนักงานเหมืองแร่จากไฟรบูร์ก และผู้เชี่ยวชาญด้านเหมืองเหล็กอีกหลายท่าน โดยผลิตภัณฑ์โดยส่วนใหญ่ อยู่ภายใต้การสนับสนุนของ เอากุสตุส ที่ 2 ผู้เข้มแข็ง  กษัตริย์ประเทศโปแลนด์ ซึ่งเป็นพระโอรสเจ้าผู้ครองรัฐซัคเซิน ณ ขณะนั้น และในปี ค.ศ. 1708 เครื่องเคลือบดินเผาของยุโรปชิ้นแรก ก้ได้ปรากฏสู่สายตาชาวโลก ภายใต้การควบคุมดูแลของโยฮานน์ ฟรีดริช บึตต์เกอร์23 มกราคม ค.ศ. 1710 ศาลแห่งรัฐซัคเซินประกาศคุ้มครองสิทธิบัตรเครื่องเคลือบดินเผาไมเซิน และลงประกาศในเยอรมนี ฝรั่งเศส และเนเธอร์แลนด์6 มิถุนายน ค.ศ. 1710 โรงงานผลิตเครื่องเคลือบดินเผาไมเซินได้ตั้งขึ้น ณ ปราสาทอัลเบรชท์สบูร์ก เมืองไมเซินค.ศ. 1722 บริษัทได้เริ่มใช้ กระบี่คู่ไขว้ เป็นสัญลักษณ์ค.ศ. 1861 - ค.ศ. 1864 บริษัทย้ายโรงงานมาอยู่ ณ ทรีบิซทาล เมืองไมเซิน และได้ทำการอยู่ที่นี่ จวบจนปัจจุบันค.ศ. 1912 - ค.ศ. 1915 บริษัทสร้างอาคารพิพิธภัณฑ์ และเริ่มเปิดให้บริการในปี ค.ศ. 191626 มิถุนายน ค.ศ. 1991 โรงงานได้จัดตั้งเป็นบริษัท รัฐซัคเซิน ถือหุ้นของบริษัทร้อยละ 100 โดยใช้ชื่อว่า Staatliche Porzellan-Manufaktur Meissen GmbHค.ศ. 1991 - ค.ศ. 1992 บูรณะส่วนต่อเติมของพิพิธภัณฑ์1 มิถุนายน ค.ศ. 1998 ชมรม "เพื่อนเครื่องเคลือบดินเผาไมเซิน" ถูกจัดตั้งขึ้นค.ศ. 2000 เครื่องดนตรี ออแกน เครื่องแรกของโลก ที่ใช้ท่อเสียง และตัวปิดเสียงซึ่งผลิตโดยบริษัท22 มิถุนายน ค.ศ. 2005 พิพิธภัณฑ์เปิดแสดงในส่วนต่อเติมที่ทำบูรณะขึ้นใหม่ค.ศ. 2010 บริษัทครบรอบ 300 ปีของการก่อตั้งไมเซินเซรามิก
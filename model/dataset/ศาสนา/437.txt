เจ้าหญิงมาร์กาเรตโยงมาที่หน้านี้ สำหรับผู้ที่ใช้พระนามว่า "เจ้าหญิงมาร์กาเรต" อื่นๆ ดู เจ้าหญิงมาร์กาเรต เจ้าหญิงมาร์กาเรต เคาน์เตสแห่งสโนว์ดอน  พระราชธิดาพระองค์เล็กในสมเด็จพระเจ้าจอร์จที่ 6 กับสมเด็จพระราชินีเอลิซาเบธ และพระขนิษฐาในสมเด็จพระราชินีนาถเอลิซาเบธที่ 2 พระประมุขแห่งอังกฤษองค์ปัจจุบัน พระองค์ทรงดำรงพระอิสริยยศเป็นเคาน์เตสแห่งสโนว์ดอนจากการอภิเษกสมรสเจ้าหญิงมาร์กาเรตประสูติวันที่ 21 สิงหาคม พ.ศ. 2473 ณ ปราสาทกลามีส  ประเทศสกอตแลนด์ พระองค์ทรงเป็นรัชทายาทแห่งราชบัลลังก์อังกฤษพระองค์แรกที่ประสูติที่สกอตแลนด์ นับแต่ 300 ปีที่แล้ว พระบิดาและพระมารดาของพระองค์คือ เจ้าฟ้าดยุคและดัชเชสแห่งยอร์ก  ในฐานะพระราชนัดดาของพระมหากษัตริย์ผ่านทางสายพระราชโอรส ทรงดำรงพระอิสริยยศเจ้าหญิงมาร์กาเรต แห่งยอร์ก มาตั้งแต่แรกเริ่มประสูติ พระองค์ทรงรับศีลล้างบาปที่พระราชวังบักกิงแฮม พ่อและแม่ทูนหัวของพระองค์คือ สมเด็จพระเจ้าเอ็ดเวิร์ดที่ 8 เจ้าหญิงอินกริดแห่งสวีเดน เจ้าหญิงวิกตอเรียแห่งเวลส์ เลดีโรส เลเวนซัน-โกเวอร์ และฮอนเนอเรเบิ้ลเดวิด โบวส์-ลีออน เจ้าหญิงมาร์กาเรตมีพี่พระเชษฐภคินี 1 พระองค์คือ1.สมเด็จพระราชินีนาถเอลิซาเบธที่ 2 แห่งสหราชอาณาจักรเจ้าหญิงมาร์กาเรตได้รับการศึกษาพร้อม ๆ กับพระเชษฐภินี โดยมารีออน ครอว์ฟอร์ด  ในปี พ.ศ. 2479 สมเด็จพระเจ้าเอ็ดเวิร์ดที่ 8 พระราชปิตุลา  ของพระองค์สละราชสมบัติ พระราชบิดาเสด็จขึ้นครองราชย์เป็นสมเด็จพระเจ้าจอร์จที่ 6 เจ้าหญิงมาร์กาเรตได้รับการเฉลิมพระอิสริยยศเลื่อนเป็นเจ้าฟ้า พระองค์ได้โดยเสด็จไปในพระราชพิธีราชาภิเษกของพระชนกและพระชนนีในปี พ.ศ. 2480 ระหว่างสงครามโลกครั้งที่ 2 มาร์กาเรตประทับอยู่ที่พระราชวังวินด์เซอร์ นอกกรุงลอนดอน ต่อมาในปี พ.ศ. 2495 พระราชบิดาของพระองค์เสด็จสวรรคต พระเชษฐภคินีของพระองค์เสด็จขึ้นครองราชย์เป็นสมเด็จพระราชินีนาถเอลิซาเบธที่ 2สองปีหลังจากพระราชพิธีบรมราชาภิเษกของสมเด็จพระพี่นาง เจ้าหญิงมาร์กาเรตทรงกลายเป็นเป้าหมายของสื่อมวลชนและถูกจับจ้องทุกพระอิริยาบถ เหตุผลก็เพราะเจ้าหญิงทรงพระประสงค์ที่จะทรงเสกสมรสกับปีเตอร์ ทาวน์เซนด์ ผู้บัญชาการทหารอากาศและราชองครักษ์ประจำพระองค์สมเด็จพระเจ้าจอร์จที่ 6 พระราชบิดา ปีเตอร์อายุมากกว่าเจ้าหญิงมาร์กาเรตถึง 16 ปี และเคยสมรสพร้อมกับหย่ามาแล้ว จึงเป็นผู้ที่ไม่สมควรจะเสกสมรสกับเจ้าหญิงแห่งสหราชอาณาจักร ในความเห็นของรัฐบาลและนิกายโบสถ์แห่งอังกฤษถึงแม้ว่าเจ้าหญิงมาร์กาเรตจะไม่จำเป็นต้องขอพระราชทานพระบรมราชานุญาตจากพระเชษฐภคินี หรือความเห็นชอบจากสภา เพราะขณะนั้นพระองค์ทรงบรรลุนิติภาวะแล้วและมีพระชนม์ 25 พรรษา จึงทรงมีอิสระที่จะทำทุกอย่างได้ตามพระทัย หากแต่การกระทำเช่นนั้นจะทำให้พระองค์ถูกตัดออกจากผู้มีสิทธิ์รับเงินปีในฐานะพระราชวงศ์ พระองค์จะต้องสูญเสียพระอิสริยยศเจ้าหญิงแห่งบริเตนใหญ่ สหราชอาณาจักรและทั้งหมด ทั้งนี้จะถูกตัดพระราชสิทธิ์ในการเสด็จขึ้นครองราชย์บัลลังก์อีกด้วย ท้ายที่สุดอาจถึงขั้นต้องเสด็จออกไปประทับที่ต่างประเทศ ด้วยพระสามัญสำนึกในฐานะเจ้าหญิงสมเด็จพระราชธิดา และคำแนะนำจากอาร์คบิชอป แห่งแคนเธอเบรี และนักการเมืองอาวุโสอีกหลายท่าน ในที่สุดเจ้าหญิงมาร์กาเรตทรงตัดสินพระทัยที่จะไม่เสกสมรสกับปีเตอร์ ทาวน์เซนด์ โดยมีพระดำรัสต่อหน้าสาธารณชนจำนวนมาก "ข้าพเจ้าขอประกาศให้ท่านทั้งหลายทราบโดยทั่วกันว่า..ข้าพเจ้าได้ตัดสินใจที่จะไม่แต่งงานกับกัปตัน ปีเตอร์ ทาวน์เซนด์ เพราะเพื่อความถูกต้องแห่งกฎของพระศาสนา และด้วยภาระหน้าที่ที่ข้าพเจ้ามีต่อสหราชอาณาจักรที่ต้องมาก่อนสิ่งอื่นใด" ตามความเป็นจริงแล้ว จากเหตุการณ์ที่เกิดขึ้นในปี พ.ศ. 2547 ยืนยันว่าหากสมมติมาร์กาเรตทรงเสกสมรสกับปีเตอร์จริง พระองค์จะไม่ทรงถูกตัดออกจากเงินปี และจะไม่สูญเสียพระอิสริยยศใดๆ ด้วย สิ่งที่พอจะเป็นไปได้นั้นก็คือพระองค์จะเสียพระราชสิทธิ์ในการเสด็จขึ้นครองราชย์บัลลังก์  เหตุการณ์นี้อาจเป็นไปได้เพราะว่านักการเมืองและประชาชนกำลังรู้สึกเกลียดและกลัวจากการทรงเสกสมรสของ สมเด็จพระเจ้าเอ็ดเวิร์ดที่ 8 กับนางวอลลิส ซิมป์สัน ซึ่งมีท่าทีว่าจะย้อนรอยมาเมื่อเจ้าหญิงมาร์กาเรตทรงพระประสงค์ที่เสกสมรสกับคนที่หย่าแล้วนั่นเองภายหลังความรักอันไม่สมหวังกับปีเตอร์ ทาวน์เซนด์ เจ้าหญิงมาร์กาเรตทรงอภิเษกสมรสกับช่างถ่ายภาพนามว่า แอนโทนี่ ชาลส์ โรเบิร์ต อาร์มสตรอง-โจนส์  ณ มหาวิหารเวสมินสเตอร์ กรุงลอนดอน โดยแอนโทนี่ได้รับการสถาปนาเป็นเอิร์ลแห่งสโนว์ดอน  เมื่อวันที่ 6 พฤษภาคม พ.ศ. 2504 ดังนั้นมาร์กาเรตจึงทรงดำรงพระอิสริยยศเป็นเคาน์เตสแห่งสโนว์ดอน แต่ได้ทรงหย่าร้างเมื่อวันที่ 5 กรกฎาคม พ.ศ. 2521 พระองค์มีพระโอรสและธิดา ดังนี้ฮอนเนอเรเบิลเดวิด อัลเบิร์ต ชาลส์ อาร์มสตรอง-โจนส์  ดำรงยศเป็นวิสเค้านท์ลินเลย์ ในฐานะผู้จะสืบตำแหน่งเอิร์ลแห่งสโนว์ดอน เกิดเมื่อวันที่ 3 พฤศจิกายน พ.ศ. 2504 ณ ตำหนักคลาเรนซ์ กรุงลอนดอน เป็นรัชทายาทสืบราชสมบัติลำดับที่ 12 แห่งพระราชวงศ์อังกฤษ สมรสกับฮอนเนอเรเบิ้ลเซเรน่า แอลลีน สแตนโฮป  เมื่อวันที่ 8 ตุลาคม พ.ศ. 2536 ณ กรุงลอนดอน มีบุตรและธิดา 2 คน คือฮอนเนอเรเบิลชาลส์ แพทริค อินิโก อาร์มสตรอง-โจนส์  เกิดเมื่อวันที่ 1 กรกฎาคม พ.ศ. 2542 ณ โรงพยาบาลพอร์ตแลนด์ กรุงลอนดอน เป็นรัชทายาทสืบราชสมบัติลำดับที่ 13 แห่งพระราชวงศ์อังกฤษฮอนเนอเรเบิลมาร์การิตา เอลิซาเบธ โรส แอลลีน อาร์มสตรอง-โจนส์  เกิดวันที่ 14 พฤษภาคม พ.ศ. 2545 ณ โรงพยาบาลพอร์ตแลนด์ กรุงลอนดอน เป็นรัชทายาทสืบราชสมบัติลำดับที่ 14 แห่งพระราชวงศ์อังกฤษเลดีซาร่าห์ ฟรานเซส เอลิซาเบธ อาร์มสตรอง-โจนส์  หรือ เลดีซาร่าห์ แชตโต  เกิดเมื่อวันที่ 1 พฤษภาคม พ.ศ. 2507 ณ ตำหนักคลาเรนซ์ กรุงลอนดอน เป็นรัชทายาทสืบราชสมบัติลำดับที่ 15 แห่งพระราชวงศ์อังกฤษ สมรสกับแดเนี่ยล แชตโต  เมื่อวันที่ 14 กรกฎาคม พ.ศ. 2537 ณ กรุงลอนดอน มีบุตรชายสองคน คือแซมวล เดวิด เบเนดิกต์ แชตโต  เกิดเมื่อวันที่ 28 กรกฎาคม พ.ศ. 2539 ณ โรงพยาบาลพอร์ตแลนด์ กรุงลอนดอน เป็นรัชทายาทสืบราชสมบัติลำดับที่ 16 แห่งพระราชวงศ์อังกฤษอาร์เธอร์ โรเบิร์ต นาธาเนียล แชตโต  เกิดวันที่ 5 กุมภาพันธ์ พ.ศ. 2542 ณ โรงพยาบาลพอร์ตแลนด์ กรุงลอนดอน เป็นรัชทายาทสืบราชสมบัติลำดับที่ 17 แห่งพระราชวงศ์อังกฤษพ.ศ. 2473 - พ.ศ. 2479: เจ้าหญิงมาร์กาเรตแห่งยอร์ก พ.ศ. 2479 - พ.ศ. 2503: เจ้าหญิงมาร์กาเรต พ.ศ. 2503 - พ.ศ. 2504: เจ้าหญิงมาร์กาเรต นางแอนโทนี อาร์มสตรอง-โจนส์ พ.ศ. 2504 - พ.ศ. 2545: เจ้าหญิงมาร์กาเรต เคาน์เตสแห่งสโนว์ดอน เจ้าหญิงมาร์กาเรตสิ้นพระชนม์เมื่อวันที่ 9 กุมภาพันธ์ พ.ศ. 2545 สิริพระชนมายุ 71 พรรษา หลังจากทรงทุกข์ทรมานจากโรคร้าย งานพระศพจัดขึ้น 50 ปีหลังจากงานพระบรมศพของสมเด็จพระเจ้าจอร์จที่ 6 แห่งสหราชอาณาจักร และในงานพระราชพิธีกาญจนาภิเษก ของสมเด็จพระราชินีนาถเอลิซาเบธที่ 2 งานพระศพจัดขึ้นโดยพระราชวงศ์ของพระองค์ ส่วนพระราชพิธีพระศพเริ่ม 1 สัปดาห์หลังจากนั้น พระราชพิธีนั้นเป็นครั้งสุดท้ายที่พสกนิกรได้เห็นสมเด็จพระราชินีเอลิซาเบธ พระบรมราชชนนีเจ้าฟ้าชายชาลส์ เจ้าชายแห่งเวลส์ พระภาคิไนย  ได้ทรงกล่าวไว้อาลัยถวายแก่เจ้าหญิงมาร์กาเรต ความตอนหนึ่งว่า"My aunt was one of those remarkable people who apart from being incredibly vital and attractive, and of course when she was young so many people remember her for that vitality and attractiveness and indeed her incredible beauty, but she also, and I think many people do not realise this, but she had such incredible talent."
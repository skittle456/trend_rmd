เกาะยซ ซูดาร์โซ  หรือ เกาะโดลัก  เป็นเกาะหนึ่งในท้องที่อำเภอเมอเราเก จังหวัดปาปัว ประเทศอินโดนีเซีย ถูกแยกจากเกาะนิวกินีด้วยแม่น้ำมูลีหรือช่องแคบมูลี มีรูปร่างคล้ายใบไม้ มีความยาวประมาณ 165 กิโลเมตร มีเนื้อที่ประมาณ 11,740 ตารางกิโลเมตรในสมัยที่อินโดนีเซียเป็นอาณานิคมของเนเธอร์แลนด์ เนเธอร์แลนด์ตั้งชื่อเกาะนี้ว่า เกาะเฟรเดอริก แฮ็นดริก  ตามพระนามของเจ้าชายแฮ็นดริก  ต่อมาเมื่อเนเธอร์แลนด์ได้ส่งมอบนิวกินีตะวันตกแก่อินโดนีเซียในเดือนพฤษภาคม ค.ศ. 1963 รัฐบาลอินโดนีเซียได้เปลี่ยนชื่อเกาะเพื่อเป็นเกียรติแก่พลเรือจัตวา ยซ ซูดาร์โซ ซึ่งเสียชีวิตในยุทธนาวีที่ทะเลอาราฟูราระหว่างอินโดนีเซียกับเนเธอร์แลนด์ในเดือนมกราคม ค.ศ. 1962 ชื่อท้องถิ่นและชื่ออื่น ๆ ของเกาะนี้ได้แก่ โดลก , กีมาอัม  และ โกเลปม ด้วยจำนวนประชากรประมาณ 11,000 คน ทำให้เกาะยซ ซูดาร์โซ มีความหนาแน่นประชากรน้อยกว่า 1 คนต่อตารางกิโลเมตร ประชากรพื้นเมืองของเกาะพูดภาษากลุ่มโกเลปมซึ่งได้แก่ ภาษากีมากีมา, ภาษาอึนดม และภาษารียันตานา/กีมาอัม ชุมชนบนเกาะได้แก่ กาบา, กีมาอัน, กลาดาร์, เป็มเบร, วัน และโยมูกา โดยกีมาอัน  เป็นชุมชนหลักของเกาะ ตั้งอยู่ทางทิศตะวันออกเฉียงใต้ใกล้กับช่องแคบบูวายาซึ่งแยกเกาะโกโมรันออกจากเกาะยซ ซูดาร์โซ
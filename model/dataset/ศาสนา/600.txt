บทความนี้เกี่ยวกับทางแยกในกรุงเทพมหานคร สำหรับทางแยกในจังหวัดกาญจนบุรี ดูที่ แยกลาดหญ้า แยกลาดหญ้า  หรือ แยกสามเหลี่ยมลาดหญ้า เป็นแยกที่มีจุดตัดระหว่าง ถนนลาดหญ้า, ถนนอิสรภาพ และ ถนนท่าดินแดง ตั้งอยู่ในพื้นที่ แขวงคลองสาน เขตคลองสาน กรุงเทพมหานคร โดยแยกนี้เป็นจุดเริ่มต้นของถนนอิสรภาพ และ ถนนท่าดินแดงมีจุดตัดที่มีสัญญาณไฟจราจรภายในแยก 3 จุด ดังนี้:ทิศเหนือ: จุดตัดสี่แยกระหว่าง ถนนท่าดินแดง กับ ถนนอิสรภาพทิศตะวันตก: จุดตัดสามแยกระหว่าง ถนนลาดหญ้า กับ ถนนท่าดินแดงทิศตะวันออก: จุดตัดสามแยกระหว่าง ถนนลาดหญ้า กับ ถนนอิสรภาพซุ้มประตูไทยซิกข์ เฉลิมพระเกียรติ ตั้งอยู่กลางพื้นที่สามเหลี่ยมของแยก โดยสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินไปทรงเป็นประธานในพิธีเปิดอย่างเป็นทางการเมื่อวันที่ 6 กุมภาพันธ์ พ.ศ. 2551 โดยซุ้มประตูดังกล่าวสร้างขึ้นเพื่อแสดงความจงรักภักดีของชาวซิกข์ที่มีต่อพระบาทสมเด็จพระเจ้าอยู่หัว
จอมพล สมเด็จอัครมหาพญาจักรี เฮง สัมริน  อดีตผู้นำกัมพูชา เคยดำรงตำแหน่งประธานสภาปฏิวัติประชาชนกัมพูชา ดำรงตำแหน่งผู้นำสาธารณรัฐประชาชนกัมพูชา และรัฐกัมพูชา ระหว่างปี ค.ศ. 1979 ถึง 1993   ปัจจุบันเป็นประธานรัฐสภาของกัมพูชา มาตั้งแต่ ค.ศ. 2006 และดำรงตำแหน่งประธานอาวุโสพรรคประชาชนกัมพูชา พรรครัฐบาลกัมพูชาในปัจจุบัน สมเด็จอัครมหาพญาจักรี เฮง สัมริน เกิดที่จังหวัดไพรแวง  เคยเป็นทหารสมาชิกขบวนการเขมรแดงภายใต้การนำของพล พต ซึ่งเข้ายึดอำนาจกัมพูชาในปี ค.ศ. 1975 ต่อมาได้แยกตัวออกจากเขมรแดงในปี ค.ศ. 1978 และหลบหนีการกวาดล้างเข้าสู่เวียดนาม  เฮง สัมรินได้ร่วมก่อตั้งแนวร่วมสามัคคีประชาชาติกู้ชาติกัมพูชา  โดยการสนับสนุนจากเวียดนามและสหภาพโซเวียต  นำกำลังเข้าสู้รบกับเขมรแดง ที่ได้รับการสนับสนุนจากจีนแผ่นดินใหญ่สมเด็จอัครมหาพญาจักรี เฮง สัมริน ได้ทำการรัฐประหารยึดอำนาจจากรัฐบาลพล พต ในปี ค.ศ. 1979 และจัดตั้งรัฐบาลคอมมิวนิสต์ สถาปนาชื่อประเทศว่า สาธารณรัฐประชาชนกัมพูชา  ต่อมาเมื่อฮุน เซน ได้ดำรงตำแหน่งนายกรัฐมนตรีกัมพูชา ในปี ค.ศ. 1985 พร้อมกับการถอนกำลังสนับสนุนจากเวียดนาม ทำให้อิทธิพลของเฮง สัมรินลดน้อยลงเมื่อกัมพูชาเปลี่ยนแปลงไปสู่ระบอบราชาธิปไตยภายใต้รัฐธรรมนูญอีกครั้งในปี ค.ศ. 1993 พระบาทสมเด็จพระนโรดม สีหนุ ได้พระราชทานบรรดาศักดิ์ขุนนางชั้นสมเด็จ สถาปนาเฮง สัมริน ขึ้นเป็น "สมเด็จอัครมหาพญาจักรี เฮง สัมริน" พร้อมกับเจีย ซีม  และได้รับพระราชทานเลือนยศจากพระบาทสมเด็จพระบรมนาถนโรดม สีหมุนี ให้เป็นจอมพลแห่งกองทัพกัมพูชา พร้อมกับฮุน เซน และเจีย ซีมเมื่อปี ค.ศ. 2009
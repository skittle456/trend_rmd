พรรคท้องถิ่นก้าวหน้า  เป็นพรรคการเมืองที่จดทะเบียนจัดตั้งตามพระราชบัญญัติพรรคการเมือง พ.ศ. 2511 โดยยื่นจดทะเบียนต่อปลัดกระทรวงมหาดไทย ในฐานะนายทะเบียนพรรคการเมือง เมื่อวันที่ 15 มีนาคม พ.ศ. 2514ทะเบียนเลขที่ 16/2514 โดยมีหัวหน้าพรรคคือ นายชำนาญ ยุวบูรณ์ รองหัวหน้าพรรคคือ นางสุนทรี ชมธวัช เลขาธิการพรรคคือ นางแร่ม พรหโมบล บุญยประสพ กรรมการอำนวยการอื่น ได้แก่ ร้อยเอก บุญ สนิทพันธ์ นายมณี วงศ์เครือมั่น นายเอี่ยม อร่ามรักษ์ นายแนบ เมฆใหญ่ นายยวง ชูตินันท์ นายลพ มัติศิลปิน นายวิศาล ภัทรธรรมมาศ นายประชุม ทองมี นายพงษ์ศักดิ์ ปัณยาชีวะ นายสมเจตน์ ชวนชาติ นายธีระยุทธ ไกรณรงค์ นายสมัย จินตกานนท์ นายสโรช รัตนากร นายอุดม มหาวังศวัต นายแสวง จินดานนท์ นายประสงค์ รังสิวัฒนะ พันตำรวจโท ประจักรา บุนนาค พันตำรวจเอก ศิริ คชหิรัญ นายผูกพัน อินทวงศ์ นายอารีย์ ตันติเวชกุล พรรคท้องถิ่นก้าวหน้า จัดตั้งได้ไม่นานก็ต้องสิ้นสุดบทบาทลง เช่นเดียวกับพรรคการเมืองที่จัดตั้งขึ้นตามพระราชบัญญัติพรรคการเมือง พ.ศ. 2511 ทั้งหมด เนื่องจากการปฏิวัติของจอมพลถนอม กิตติขจร เมื่อวันที่ 17 พฤศจิกายน พ.ศ. 2514
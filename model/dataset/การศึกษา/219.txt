โรงเรียนศรียาภัย  เป็นโรงเรียนรัฐบาลประเภทโรงเรียนมัธยมศึกษาขนาดใหญ่พิเศษ ในสังกัดสำนักงานเขตพื้นที่การศึกษามัธยมศึกษา เขต 11   สำนักงานคณะกรรมการการศึกษาขั้นพื้นฐาน กระทรวงศึกษาธิการ โดยชื่อโรงเรียนมีที่มาจากนามสกุลของ "คุณย่าชื่น ศรียาภัย" คหปตานีชาวไชยา ผู้บริจาคเงินสร้างอาคารหลังแรก เปิดสอนในระดับชั้นมัธยมศึกษาตอนต้นและตอนปลายแบบสหศึกษา อดีตเป็นโรงเรียนชายล้วนประจำจังหวัดชุมพร คู่กับโรงเรียนสอาดเผดิมวิทยา ปัจจุบันทั้ง 2 โรงเรียนได้กลายเป็นโรงเรียนสหศึกษา และโรงเรียนศรียาภัยเป็นโรงเรียนประจำจังหวัดเช่นเดิม ผู้อำนวยการโรงเรียนคนปัจจุบันคือ ดร.สุรินทร์ เนียมสุวรรณโรงเรียนศรียาภัย เป็นโรงเรียนสังกัดสำนักงานคณะกรรมการการศึกษาขั้นพื้นฐาน  กระทรวงศึกษาธิการ ตั้งอยู่บริเวณถนนพิศิษฐ์พยาบาล ตำบลท่าตะเภา อำเภอเมืองชุมพร จังหวัดชุมพร เริ่มเปิดทำการสอนมาตั้งแต่ปี พ.ศ. 2440 จนถึงปัจจุบัน ด้วยฐานะของโรงเรียนเป็นโรงเรียนประจำจังหวัด จึงได้รับความนิยมจากประชาชนในจังหวัดชุมพรและจังหวัดใกล้เคียงมาโดยตลอด ทั้งนี้ จากนโยบายการจัดการศึกษาของโรงเรียนมุ่งเน้นด้านวิชาการ คุณธรรม จริยธรรม และกิจกรรมต่าง ๆ ตามปรัชญาของโรงเรียน "วิชาเด่น เน้นคุณธรรม กิจกรรมเลิศ เชิดชูสถาบัน" ทำให้นักเรียนที่สำเร็จการศึกษาสามารถเข้าศึกษาต่อในสถาบันการศึกษาชั้นสูงและออกไปประกอบอาชีพมีฐานะมั่นคง และนำชื่อเสียงมาสู่โรงเรียนเป็นอย่างดียิ่ง นอกจากนี้ โรงเรียนยังได้พัฒนาการเรียนการสอนให้มีคุณภาพสูงขึ้นเสมอ โดยยึดนโยบายของหน่วยเหนือเป็นหลักในการดำเนินการ ตั้งแต่ปีการศึกษา 2539 เป็นต้นมา โรงเรียนศรียาภัยได้จัดการเรียนการสอนตามโครงการปฏิรูปการศึกษาของกระทรวงศึกษาธิการ						ตราประจำโรงเรียนเป็นลายกระจังรูปดอกบัว ตรงกลางเป็นวงกลมซ้อนอยู่ 2 วง วงในเป็นอักษรประดิษฐ์ชื่อย่อของโรงเรียน คือ ศ.ภ. วงนอกเป็นคติพจน์ของโรงเรียน ด้านบนเขียนเป็นภาษาบาลีว่า "นสิยา โลกวฑฺฒโน" ด้านล่างเป็นคำแปลว่า "อย่าพึงเป็นคนรกโลก"สีประจำโรงเรียน██ สีเหลือง หมายถึง ธรรมะ██ สีแดง หมายถึง ความกล้าหาญสีเหลืองแดง จึงหมายถึง สีสัญลักษณ์ของผู้กล้าหาญที่มีคุณธรรมต้นไม้ประจำโรงเรียนหางนกยูงฝรั่งคติพจน์นสิยา โลกวฑฺฒโน อย่าพึงเป็นคนรกโลกปรัชญาของโรงเรียนวิชาเด่น เน้นคุณธรรม กิจกรรมเลิศ เชิดชูสถาบันพระพุทธรูปประจำโรงเรียนพระพุทธรัตนปัญญา พระพุทธรูปปางปฐมเทศนา ประดิษฐานอยู่ทางซ้ายมือประตูด้านหน้าโรงเรียน ติดกับป้อมยาม ตรงข้ามกับอาคารประชาสัมพันธ์สิ่งศักดิ์สิทธิ์ประจำโรงเรียนอนุสาวรีย์คุณย่าชื่น ศรียาภัย อนุสาวรีย์ตั้งอยู่บริเวณหน้าอาคาร 4 คุณย่าชื่น ศรียาภัย เป็นธิดาของพระยาวจีสัตยารักษ์  ต้นตระกูลศรียาภัย ได้บริจาคเงินสร้างอาคารเรียนหลังแรก ที่วัดชุมพรรังสรรค์  ทางรัฐจึงให้ตั้งชื่อ "ศรียาภัย" ให้เป็นอนุสรณ์
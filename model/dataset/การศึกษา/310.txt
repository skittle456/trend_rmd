โรงเรียนท้ายเหมืองวิทยา เป็นโรงเรียนที่ให้การศึกษาในระดับมัธยมศึกษา สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ ได้รับการตั้งชื่อตามอำเภออันเป็นที่ตั้งของโรงเรียนปัจจุบันมีท่านผู้อำนวยการ คือ นายมนตรี ยกเชื้อโรงเรียนท้ายเหมืองวิทยา ก่อตั้งภายใต้การอนุมัติของกระทรวงศึกษาธิการ สังกัดกรมวิสามัญศึกษาในขณะนั้น โดยแบ่งเนื้อที่มาจากโรงเรียนวัดประชาธิการราม จำนวน 25 ไร่ อันเป็นที่ตั้งของโรงเรียนในปัจจุบัน เปิดทำการเรียนการสอนเป็นครั้งแรกเมือวันที่ 1 มิถุนายน พ.ศ. 2513 โดยในแรกเริ่มรับนักเรียนชั้น ม.ศ.1 ทั้งสิ้น 32 คน มีนายจินดา ทองด้วงเป็นครูใหญ่คนแรกของโรงเรียนกระทั่ง พ.ศ. 2519 โรงเรียนท้ายเหมือง  ซึ่งตั้งอยู่เลขที่ 145 หมู่ 9 ถ.เพชรเกษม ต.ท้ายเหมือง จ.พังงา บนที่ดิน 12 ไร่ ได้ถูกยุบมารวมกับโรงเรียนท้ายเหมืองวิทยา และโอนเข้าสังกัดกองการมัธยมศึกษา กรมสามัญศึกษา จากนั้น 2 ปีถัดมา องค์การบริหารส่วนจังหวัดพังงาทำการซื้อที่ดิน 13 ไร่ 2 งาน 10 ตารางวา มอบให้แก่โรงเรียน รวมเป็นพื้นที่กว่า 38 ไร่ดังเช่นปัจจุบันโรงเรียนท้ายเหมืองวิทยา ได้รับเลือกจากกระทรวงศึกษาธิการให้เป็นโรงเรียนที่จัดการเรียนการสอนดีเด่น พ.ศ. 2530 และได้รับคัดเลือกจากสถาบันส่งเสริมการสอนวิทยาศาสตร์และเทคโนโลยี ให้รับโล่รางวัลการจัดการเรียนการสอนวิทยาศาสตร์ดีเด่นในปี พ.ศ. 2531ตราประจำโรงเรียนท้ายเหมืองวิทยา เป็นรูปดอกบัวโผล่พ้นน้ำ อันหมายถึงผู้มีปัญญา เปรียบเสมือนบัวที่โผล่พ้นน้ำตามคำสอนเรื่องบัวสี่เหล่าในศาสนาพุทธ ด้านบนเป็นรัศมีรายรอบดอกบัวบนพื้นหลังสีดำ หมายถึงแสงสว่าง รวมแล้วเป็นความหมายของปรัชญาโรงเรียนที่ว่า ปญฺา โลกสฺมิ ปชฺโชโต : ปัญญาเป็นแสงสว่างในโลกสีม่วง หมายถึง ความเข้มแข็ง อดทน จริงจังสีเหลือง หมายถึง ความรู้ ความสามารถ คุณธรรมพากเพียร วินัย น้ำใจ สามัคคีเว็บไซต์ทางการของโรงเรียนท้ายเหมืองวิทยาแผนที่และภาพถ่ายทางอากาศของ โรงเรียนท้ายเหมืองวิทยาภาพถ่ายดาวเทียมจากวิกิแมเปีย หรือกูเกิลแมปส์แผนที่จากมัลติแมป หรือโกลบอลไกด์ภาพถ่ายทางอากาศจากเทอร์ราเซิร์ฟเวอร์
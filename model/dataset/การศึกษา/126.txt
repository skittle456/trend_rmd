พลเอก อนันตพร กาญจนรัตน์ ราชองครักษ์พิเศษ รัฐมนตรีว่าการกระทรวงการพัฒนาสังคมและความมั่นคงของมนุษย์ และอดีตรัฐมนตรีว่าการกระทรวงพลังงาน ในรัฐบาลพลเอก ประยุทธ์ จันทร์โอชาพล.อ. อนันตพร เกิดเมื่อวันที่ 15 สิงหาคม พ.ศ. 2498 สำเร็จการศึกษาจากโรงเรียนเบญจมราชูทิศ นครศรีธรรมราช รุ่นที่ 73  โรงเรียนเตรียมทหาร รุ่นที่ 15  โรงเรียนนายร้อยพระจุลจอมเกล้า รุ่นที่ 26  รัฐศาสตรมหาบัณฑิต สาขาการบริหารรัฐกิจและกิจการสาธารณะ มหาวิทยาลัยธรรมศาสตร์ รุ่นที่ 13 หลักสูตรวิทยาลัยป้องกันราชอาณาจักร รุ่นที่ 51  หลักสูตรโครงการพัฒนาและเตรียมผู้บริหารรัฐกิจ รุ่นที่ 10 มหาวิทยาลัยมหิดล  และหลักสูตรสถาบันวิทยาการตลาดทุน รุ่นที่ 19 ด้านชีวิตครอบครัวสมรสกับนางธิดารัตน์ กาญจนรัตน์ มีบุตร 2 คนพล.อ. อนันตพร เริ่มชีวิตราชการในเหล่าทหารปืนใหญ่ ที่กองพันทหารปืนใหญ่ที่ 103 จังหวัดนครราชสีมา ก่อนจะย้ายเข้าสู่สำนักงานปลัดบัญชีกองทัพบก และดำรงตำแหน่งปลัดบัญชีทหารบกในปี 2556 ต่อมาหลังรัฐประหารในประเทศไทย พ.ศ. 2557 ได้รับการโปรดเกล้าฯ ให้ดำรงตำแหน่งสมาชิกสภานิติบัญญัติแห่งชาติ นอกจากนี้ พลเอกประยุทธ์ในฐานะหัวหน้าคณะรักษาความสงบแห่งชาติ ได้แต่งตั้งพลเอกอนันตพรให้เป็นที่ปรึกษานายกรัฐมนตรี ประธานคณะกรรมการตรวจสอบใช้จ่ายงบประมาณภาครัฐ กรรมการและเลขานุการคณะกรรมการต่อต้านการทุจริตแห่งชาติ ต่อมาไดัรับการแต่งตั้งเป็นรัฐมนตรีว่าการกระทรวงพลังงาน ในรัฐบาลของพลเอกประยุทธ์ จันทร์โอชา เมื่อวันที่ 19 สิงหาคม พ.ศ. 2558 และในวันที่ 23 พฤศจิกายน พ.ศ. 2560 ได้รับการแต่งตั้งให้เป็นรัฐมนตรีว่าการกระทรวงการพัฒนาสังคมและความมั่นคงของมนุษย์พล.อ. อนันตพร ยังเคยดำรงตำแหน่งกรรมการและประธานกรรมการตรวจสอบบริษัท การบินไทย จำกัด  ในช่วงเดือนสิงหาคม-ตุลาคม 2557  รวมถึงยังเคยเป็นผู้จัดการทั่วไป สโมสรฟุตบอลอาร์มี่ ยูไนเต็ด อีกด้วยเขาเสนอคณะรัฐมนตรีให้ พลเอก ณัฐติพล กนกโชติ เป็นที่ปรึกษารัฐมนตรีว่าการกระทรวงพลังงาน ดำรงตำแหน่งในวันที่ 7 ธันวาคม 2559 ซึ่งแต่เดิม พลเอก ณัฐติพล กนกโชติ เป็น กรรมการผู้ช่วยรัฐมนตรีอยู่แล้วรายชื่อด้านล่างคือเครื่องราชอิสริยาภรณ์ที่พลเอกอนันตพรได้รับพระราชทานพ.ศ. 2558 -  เครื่องราชอิสริยาภรณ์อันเป็นที่เชิดชูยิ่งช้างเผือก ชั้นสูงสุด มหาปรมาภรณ์ช้างเผือก พ.ศ. 2556 -  เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุด มหาวชิรมงกุฎ พ.ศ. ไม่ปรากฏ -  เหรียญพิทักษ์เสรีชน ชั้นที่ 2 ประเภทที่ 2พ.ศ. ไม่ปรากฏ -  เหรียญราชการชายแดน
ศรีสุดา รัชตะวรรณ หรือ ศรีสุดา จุลละบุษปะ  อดีตนักร้องวงดนตรีกรมประชาสัมพันธ์ และสุนทราภรณ์ศรีสุดา รัชตะวรรณ เกิดที่จังหวัดยะลา เป็นบุตรของหลวงอรรถจารีวรานุวัตร  และนางบุญทวน รัชตะวรรณ บิดามารดามีพื้นเพเป็นชาวมอญ อยู่ที่จังหวัดปทุมธานี แต่ศรีสุดาเกิดที่ยะลาเพราะบิดารับราชการเป็นอัยการ ย้ายไปอยู่ที่นั่นศึกษาที่โรงเรียนจอมสุรางค์อุปถัมภ์ จังหวัดพระนครศรีอยุธยา แล้วต่อที่โรงเรียนสตรีวัดระฆัง ถนนอรุณอมรินทร์ แขวงศิริราช เขตบางกอกน้อย กรุงเทพมหานครสมัครเป็นนักร้องวงดนตรีกรมโฆษณาการ แต่อัตรานักร้องหญิงเต็ม จึงไปสมัครงานเป็นเสมียนที่กรมไปรษณีย์กลาง และได้พบกับครูพจน์ จารุวณิช เจ้าของคณะละครวิทยุ และวงดนตรีจารุกนก และได้มีโอกาสเล่นละครและร้องเพลงร่วมกับวง ระหว่าง พ.ศ. 2491 - 2495ในปี พ.ศ. 2495 ช่วงเปลี่ยนจากกรมโฆษณาการเป็นกรมประชาสัมพันธ์ ตำแหน่งนักร้องหญิงของวงดนตรีกรมประชาสัมพันธ์ว่างลง เนื่องจากมัณฑนา โมรากุล, เพ็ญศรี พุ่มชูศรี และสุปาณี พุกสมบุญ ลาออก ศรีสุดา รัชตะวรรณจึงไปสมัครเป็นนักร้องอีกครั้ง มีผู้สอบผ่านเข้าเป็นนักร้องในคราวเดียวกัน 3 คน คือ วรนุช อารีย์ ศรีสุดา รัชตะวรรณ และพูลศรี เจริญพงษ์ ที่วงดนตรีกรมประชาสัมพันธ์ ได้พบกับ วินัย จุลละบุษปะ และใช้ชีวิตคู่กันมาตั้งแต่ ปี พ.ศ. 2499 โดยไม่มีบุตร  หลังวินัย จุลละบุษปะ เกษียณอายุราชการ เมื่อวันที่ 30 กันยายน พ.ศ. 2526 ทั้งคู่ร่วมกันตั้งวงดนตรีชื่อว่า วงดนตรีสังคีตสัมพันธ์ โดยมีเสถียร ปานคง อดีตข้าราชการกรมประชาสัมพันธ์ เป็นผู้ควบคุมวง ศรีสุดา รัชตะวรรณ รับราชการที่กรมประชาสัมพันธ์เป็นเวลา 34 ปี จึงได้รับตำแหน่งเป็นหัวหน้างานบันเทิง  จนกระทั่งเกษียณอายุราชการเมื่อวันที่ 30 กันยายน พ.ศ. 2534เคยแสดงละครเรื่องมายา พ.ศ. 2524 ได้รับบทเป็น ศุภลักษณ์ น้องสาวของอินทนินประมาณ พ.ศ. 2542 - 2543 ศรีสุดา รัชตะวรรณ มีอาการป่วยด้วยโรคสมองขาดเลือด ทำให้ไม่สามารถเคลื่อนไหวร่างกายได้ พูดไม่ได้ ต้องให้อาหารทางสายยาง ช่วยเหลือคนเองไม่ได้ แพทย์ได้ให้การรักษาจนอาการดีขึ้น ขยับแขนขาได้ แต่กล้ามเนื้อแขนอ่อนแรงยืนและเดินด้วยตนเองไม่ได้ และไม่สามารถรักษาให้หายเป็นปกติเช่นคนธรรมได้ อีกทั้งไม่สามารถประกอบกิจการงานใด ๆ ด้วยตนเองได้ โดยได้เข้ารับการรักษาตัวที่โรงพยาบาลวชิระ จนถึงแก่กรรม เมื่อวันที่ 1 สิงหาคม พ.ศ. 2548 สิริอายุ 75 ปีขณะที่ศรีสุดา รัชตะวรรณ เจ็บป่วยอยู่นั้น นางสุมล ฤชุพันธุ์ นาวาโท รัชต รัชตะวรรณ ผู้ซึ่งเป็นน้องสาวและน้องชายร่วมบิดามารดาเดียวของศรีสุดา รัชตะวรรณ และนางประไพ รัชตะวรรณ ผู้เป็นพี่สะใภ้ ได้ยื่นคำร้องต่อศาลขอให้ศาลมีคำสั่งให้ศรีสุดา รัชตะวรรณ เป็นคนเหมือนไร้ความสามารถ ศาลได้ไต่สวนพยานหลักฐานของบรรดาน้องชายน้องสาวและพี่สะใภ้แล้ว มีคำสั่งให้ศรีสุดา รัชตะวรรณ เป็นคนเสมือนไร้ความสามารถและให้อยู่ในความพิทักษ์ของน้องสาวน้องชายและพี่สะใภ้ดังกล่าว เมื่อวันที่ 6 พฤศจิกายน 2543ชื่นชีวิต มองอะไรยิ้มไพรพิศดาร นกเขาไพร  สุขกันเถอะเราช่างร้ายนักศรรักเพลินเพลงแมมโบ้บ้านเรือนเคียงกันรักจำร้าง  ไม่รักใครเลย  จุดไต้ตำตอ หนีไม่พ้น รักฉันสักคนสวรรค์สวิงสวรรค์อุราแมวกะหนูผู้ชายนะเออเพลงฟ้ารักจริงไหมงานเงินเปล่าเพลงอภินันท์เริงเพลงสวิงนี่แหละสวรรค์กบใต้กอบัวเกิดเป็นหญิงชื่นชีวิตยิ้มนิดยิ้มหน่อยกิเลสคนรื่นเริงใจ สามนัด จะเป็นอย่างไรถ้าชายหญิงไม่รักกันร้อนนักรักนั้นฯลฯ
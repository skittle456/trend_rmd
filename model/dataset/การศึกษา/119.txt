เมธี อมรวุฒิกุล หรือในชื่อจริงว่า ทัฬห์ อมรบุณยกร ชื่อเล่น เก่ง นักแสดงละครโทรทัศน์ชาวไทย เคยมีผลงานถ่ายภาพนู้ดอยู่ระยะหนึ่ง ปัจจุบันเป็นสมาชิกพรรคเพื่อไทย และแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน   ซึ่งนายเมธี เคยถูกจับกุมจากการขึ้นเวที นปช. แล้วครั้งหนึ่งเมธี อมรวุฒิกุล เป็นคนไทยเชื้อสายจีน บิดาชื่อ พิชัย และมารดาชื่อ นิรมล มีพี่ชายและน้องสาวอย่างละหนึ่งคน จบการศึกษาระดับมัธยมตอนปลายที่โรงเรียนเซนต์ดอมินิก  ระดับปริญญาตรี สาขาวิชาเศรษฐศาสตร์การเมืองระหว่างประเทศ ที่มหาวิทยาลัยธุรกิจบัณฑิตย์ ภายใต้หลักสูตรเต็ม 4 ปี แต่ใช้เวลาเรียนแค่ 3 ปีเท่านั้น จากนั้นได้ศึกษาต่อคอร์สบริหารธุรกิจ หลักสูตรอนุปริญญาโท ที่ซิดนีย์ ประเทศออสเตรเลีย เริ่มทำงานเป็นนายแบบกับนิตยสารลลนา หลังจากจบการศึกษาจากมหาวิทยาลัยธุรกิจบัณฑิต  จากนั้นจึงตามมาด้วยผลงานต่าง ๆ อีกมาก ทั้งโฆษณาทางโทรทัศน์ งานแสดง รวมถึงการถ่ายแบบนู้ดด้วยเปลี่ยนชื่อจริงและนามสกุลจริงเป็น "ทัฬห์ อมรบุณยกร" ในปี พ.ศ. 2550 โดยที่ชื่อมีความหมายว่า "ผู้มีความมั่นคง" ในวันที่ 8 กันยายน พ.ศ. 2552 ได้สร้างความฮือฮา เมื่อเป็นฝ่ายไล่ชก นายอดิศราช ธรรมพิทักษ์ ผู้อำนวยการการเลือกตั้ง จังหวัดสุราษฎร์ธานีของพรรคเพื่อไทย ซึ่งเป็นคนสูงอายุ ที่หน้าที่ทำการพรรค ขณะที่นายอดิศราชเดินทางมาเรียกร้องเงินค่าจ้างผลิตสื่อโฆษณาหาเสียงการเลือกตั้งสมาชิกสภาผู้แทนราษฎรแทนตำแหน่งที่ว่าง ต่อหน้าสื่อมวลชนจำนวนมาก โดยเจ้าตัวเข้าใจผิดว่านายอดิศราชเป็นพวกเดียวกับนายวรัญชัย โชคชนะ ซึ่งได้นำพานพุ้มหน้าที่ทำการพรรคไปมอบให้นายสมชาย วงศ์สวัสดิ์ อดีตนายกรัฐมนตรีเพื่อให้กำลังใจ เพลง คนบ่มีใจ - น้องนัท ใจเดียวกรมสอบสวนคดีพิเศษ  ควบคุมตัวนายเมธี ระหว่างการชุมนุมของแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน พ.ศ. 2553 หนึ่งในผู้ต้องสงสัย ที่ยึดครองอาวุธปืนความเร็วสูง ซึ่งใช้ในปฏิบัติการทางทหาร เมื่อคืนวันที่ 10 เมษายน พ.ศ. 2553 โดยกรมสอบสวนคดีพิเศษ แถลงข่าวในเวลาต่อมา อ้างว่านายเมธีให้การรับสารภาพ และคำให้การหลายส่วนเป็นประโยชน์ต่อรูปคดี ส่วนแกนนำ นปช.ยืนยันว่า นายเมธีมิได้เป็นแกนนำแต่แรกอยู่แล้ว เป็นเพียงแนวร่วมเท่านั้นต่อมาในกลางปีเดียวกันนั้น ขณะที่นายเมธีถูกควบคุมตัวในฐานะพยานสำคัญของกรมสอบสวนคดีพิเศษ ได้ออกมาแถลงข่าว 2 ครั้ง ใน 2 เรื่องในเวลาไล่เลี่ยกัน คือ เรื่องที่ แอนนี่ บรู๊ค อดีตนักแสดงและนางแบบสาวมีข่าวโด่งดังว่าตั้งครรภ์กับ ฟิล์ม-รัฐภูมิ โตคงทรัพย์ นักร้องและนักแสดงในสังกัดอาร์.เอส.โปรโมชั่น ซึ่งเนื้อหาที่นายเมธีแถลงนั้น มีใจความว่า ในปี พ.ศ. 2542 แอนนี่และตนเคยคบหากัน และแอนนี่ก็ได้บอกกับตนเช่นนี้ว่าตั้งครรภ์กับตน แต่ตนไม่เชื่อ เพราะได้ป้องกันมาตลอด และหลังจากนั้นก็ได้เลิกรากัน เพราะจับได้ว่าแอนนี่คบผู้ชายคนอื่นถึง 2 คนในเวลาเดียวกันและอีกเรื่อง คือ การเปิดเผยว่า นายจตุพร พรหมพันธ์ ซึ่งเป็นแกนนำของ นปช.ได้ยักยอกเงินบริจาคระหว่างการชุมนุมเป็นจำนวนถึง 68 ล้านบาท  และมีพฤติกรรมที่ไม่สมควรกับผู้หญิงคนหนึ่งที่ไม่ใช่ภรรยาของตนเองบนชายหาดแห่งหนึ่ง ซึ่งในเรื่องนี้นายจตุพรได้ปฏิเสธและจะดำเนินการฟ้องร้องกลับ
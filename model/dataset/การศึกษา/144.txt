เจ้าชายเฮนรี ดยุกแห่งซัสเซกซ์  หรือ เจ้าชายเฮนรี ชาลส์ อัลเบิร์ต เดวิด  ทรงเป็นที่รู้จักกันโดยทั่วไปว่า เจ้าชายแฮร์รี  เป็นพระโอรสพระองค์เล็กในเจ้าชายชาลส์ เจ้าชายแห่งเวลส์และไดอานา เจ้าหญิงแห่งเวลส์  พระองค์ทรงอยู่ในอันดับที่ 6 ของลำดับการสืบราชบัลลังก์อังกฤษและดินแดนในเครือจักรภพอังกฤษ ในฐานะพระราชนัดดาในสมเด็จพระราชินีนาถเอลิซาเบธที่ 2 แห่งสหราชอาณาจักร พระองค์ทรงดำรงยศทหารชั้นร้อยตรี  ในกองพันทหาร Blues and Royals ของกรมทหารม้ารักษาวังแห่งกองทัพบกอังกฤษ พระองค์ทรงเป็นผู้บัญชาการรถถัง ซึ่งได้รับการฝึกมาให้นำกลุ่มทหาร 12 นายในหน่วยยานพาหนะลาดตระเวนหุ้มเกราะพระอิสริยยศเดิมในแบบเต็มของเจ้าชายแฮร์รีคือ เจ้าชายเฮนรีแห่งเวลส์  แม้ว่ามีพระนามเรียกโดยทั่วไปว่า เจ้าชายแฮร์รี พระองค์ทรงใช้นามสกุล "เวลส์" เช่นเดียวกับพระเชษฐา เมื่อทรงเข้ารับการฝึกอบรมทางทหาร ราชสกุลแบบทางการของพระองค์คือ "วินด์เซอร์" ตามพระบรมราชโองการของพระอัยยิกาในปี พ.ศ. 2503 แต่เชื้อสายของสมเด็จพระราชินีนาถเอลิซาเบธที่ 2 บางพระองค์ดูเหมือนจะใช้ราชสกุล "เมานต์แบ็ตเต็น-วินด์เซอร์" ให้เป็นสิทธิเฉพาะบุคคลเจ้าชายเฮนรีนั้น จัดอยู่ในลำดับที่ 2 ของบรรดาเยาวราชนิกุลที่ทรงได้รับความนิยมมากสุดในโลกในวันที่ 27 พฤศจิกายน พ.ศ. 2560 มีการประกาศว่าเจ้าชายแฮร์รีทรงหมั้นกับเมแกน มาร์เกิลแล้ว พระราชพิธีเสกสมรสจัดขึ้นในวันที่ 19 พฤษภาคม พ.ศ. 2561 เช้าวันนั้นเอง สมเด็จพระราชินีนาถเอลิซาเบธที่ 2 แห่งสหราชอาณาจักร ทรงสถาปนาเจ้าชายเฮนรี เป็น เจ้าชายเฮนรี ดยุกแห่งซัสเซกซ์เจ้าชายแฮร์รีประสูติเมื่อวันที่ 15 กันยายน พ.ศ. 2527 ณ โรงพยาบาลเซนต์แมรี เขตแพดดิงตัน ทางตะวันตกของกรุงลอนดอน และได้ทรงเข้ารับบัพติศมาเมื่อวันที่ 21 ธันวาคม ในปีเดียวกัน ณ โบสถ์เซนต์จอร์จ ปราสาทวินด์เซอร์ จากดร. โรเบิร์ต รันซี อาร์ชบิชอปแห่งแคนเทอร์เบอรี โดยมีพระบิดาและพระมารดาทูนหัว คือ ดยุกแห่งยอร์ก พระปิตุลา เลดีซาราห์ แชตโต เลดีเวสทีย์ นางวิลเลียม บาร์โธโลมิว ช่างเขียนภาพเหมือนประจำราชวงศ์ นายไบรอัน ออร์แกน และ นายเจอรัลด์ วอร์ด15 กันยายน พ.ศ. 2527 — 19 พฤษภาคม พ.ศ. 2561 : ฮิสรอยัลไฮเนส เจ้าชายเฮนรีแห่งเวลส์ 19 พฤษภาคม พ.ศ. 2561 — ปัจจุบัน : ฮิสรอยัลไฮเนส ดยุกแห่งซัสเซกซ์ หมายเหตุอ้างอิง
บัณฑิตวิทยาลัย มหาวิทยาลัยมหิดล จัดตั้งขึ้นเพื่อเป็นสถานศึกษาวิชาการความรู้ในระดับที่สูงขึ้นของมหาวิทยาลัยมหิดล ผลิตนักศึกษาปริญญาเอกได้มากที่สุดในประเทศไทยสภามหาวิทยาลัยแพทยศาสตร์ ในคราวประชุมครั้งที่ 77/2505 เมื่อวันที่ 28 มีนาคม พ.ศ. 2505 มีมติรับหลักการ โครงการจัดตั้งบัณฑิตวิทยาลัย และสภาการศึกษาแห่งชาติ ได้รับหลักการ เมื่อวันที่ 12 กันยายน พ.ศ. 2505ต่อมาเมื่อวันที่ 4 กุมภาพันธ์ พ.ศ. 2507* บัณฑิตวิทยาลัย จึงได้รับการ จัดตั้งอย่างเป็นทางการ โดยพระราชกฤษฎีกา จัดตั้งบัณฑิตวิทยาลัย มหาวิทยาลัยแพทยศาสตร์ และเปิดรับนักศึกษาครั้งแรก ในภาคต้นปีการศึกษา 2505 นั้นเอง เนื่องจากบัณฑิตวิทยาลัย ได้จัดตั้ง ขึ้นเป็นหน่วยงานระดับคณะ เมื่อครั้ง มหาวิทยาลัยมหิดล ยังมีชื่อว่า มหาวิทยาลัยแพทยศาสตร์ ดังนั้น ภารกิจ ที่กำหนดไว้ เมื่อแรกตั้ง จึงมุ่งเน้น เป็นแหล่งผลิต อบรม แพทย์เฉพาะทาง ในประเทศไทย และเป็นแหล่งผลิตอาจารย์ ให้โรงเรียนแพทย์ รวมถึงอาจารย์ ที่จะสอนในคณะทันตแพทยศาสตร์ คณะเภสัชศาสตร์ โดยเฉพาะในสาขาวิชาทางด้านวิทยาศาสตร์การแพทย์พื้นฐาน ซึ่งเป็นสาขาวิชาที่ขาดแคลน รวมทั้งส่งเสริมและสนับสนุนให้เกิดการค้นคว้าและวิจัย ปัญหาทางการแพทย์ และการสาธารณสุขงานด้านบัณฑิตศึกษา ในระยะเริ่มแรก ได้รับความช่วยเหลือ ด้านการจัดการเรียนการสอน จากมูลนิธิร็อกกี้เฟลเลอร์ ที่คณะวิทยาศาสตร์ ในสาขาวิชา ทางด้านวิทยาศาสตร์การแพทย์ ซึ่งจัดการเรียนการสอน ในลักษณะหลักสูตรนานาชาติ เนื้อหาหลักสูตร ของต่างประเทศ ใช้ภาษาอังกฤษ ในการเรียนการสอน และมีชาวต่างประเทศ เข้ามาร่วมศึกษา จากปี พ.ศ. 2505 จนถึงปัจจุบัน จำนวนหลักสูตร ระดับบัณฑิตศึกษา ได้เพิ่มขึ้นเป็นจำนวน 275 หลักสูตรสาขาวิชา กระจายอยู่ ในกลุ่มสาขาวิชาต่างๆ ดังนี้กลุ่มวิทยาศาสตร์และเทคโนโลยีกลุ่มวิทยาศาสตร์การแพทย์คลินิกกลุ่มสาธารณสุขศาสตร์กลุ่มสังคมศาสตร์มนุษยศาสตร์และศิลปศาสตร์กลุ่มภาษาศาสตร์ วัฒนธรรมและการศึกษากลุ่มทรัพยากรและสิ่งแวดล้อม ในระยะเวลา 50 ปีที่ผ่านมา บัณฑิตวิทยาลัยได้รับการพัฒนา ภายใต้การบริหารงานของคณบดี 9 ท่าน คือ ลักษณะองค์การสภามหาวิทยาลัยแพทยศาสตร์มีมติรับหลักการ "โครงการจัดตั้งบัณฑิตวิทยาลัย" เมื่อวันที่ 28 มีนาคม พ.ศ. 2505 และสภาการศึกษาแห่งชาติได้รับหลักการ วันที่ 12 กันยายน พ.ศ. 2505 โดย มหาวิทยาลัยได้เลือกดำเนินงาน บัณฑิตศึกษาตามแบบของสหรัฐอเมริกา คือ บัณฑิตวิทยาลัยเป็นผู้ประสานงานกับบัณฑิตศึกษาที่ดำเนินการโดยภาควิชา หรือคณะ/สถาบันต่างๆ ของมหาวิทยาลัยและทำหน้าที่บริหารการศึกษา เช่น พิจารณาขอเปิดหลักสูตร การปรับปรุงหลักสูตร ประเมินผลหลักสูตร การออกระเบียบข้อบังคับต่างๆ การรับสมัครนักศึกษา ขึ้นทะเบียนนักศึกษา การเสนอขออนุมัติปริญญาให้แก่ผู้สำเร็จการศึกษาและให้บริการการศึกษาด้านต่างๆ ส่วนการดำเนินการทางวิชาการและการจัดการเรียนการสอนเป็นหน้าที่ของภาควิชาหรือคณะ/สถาบัน ที่รับผิดชอบหลักสูตรนั้นๆเนื่องจากบัณฑิตวิทยาลัย ต้องให้บริการแก่คณะและหน่วยงานต่างๆ ภายในมหาวิทยาลัยมหิดล ดังนั้น เพื่อการบริการที่รวดเร็วและทั่วถึง จึงได้จัดตั้งที่ทำการสาขาย่อยไว้ตามสถานที่ต่าง ๆ เพื่อสะดวกในการให้บริการ ได้แก่สำนักงานคณบดีบัณฑิตวิทยาลัยที่อยู่ : อาคารบัณฑิตวิทยาลัย มหาวิทยาลัยมหิดล ถนนพุทธมณฑลสาย 4 ตำบลศาลายา อำเภอพุทธมณฑล จังหวัดนครปฐม 73170โทรศัพท์ : 0-2441-4125 โทรสาร : 0-2441-9737บัณฑิตวิทยาลัย สาขาทันตแพทยศาสตร์ที่อยู่ : อาคารศูนย์การเรียนรู้และนันทนาการ คณะทันตแพทยศาสตร์ ถนนโยธี แขวงทุ่งพญาไท เขตราชเทวี กรุงเทพฯ 10400 โทรศัพท์ : 0-2354-0956-7โทรสาร : 0-2354-0957บัณฑิตวิทยาลัย สาขาคณะแพทยศาสตร์ศิริราชพยาบาลที่อยู่ : ชั้น 3 อาคารรักษ์สิ่งแวดล้อม คณะแพทยศาสตร์ศิริราชพยาบาล เลขที่ 2 ถนนพรานนก แขวงศิริราช เขตบางกอกน้อย กรุงเทพฯ 10700โทรศัพท์ : 0-2411-2002, 0-2419-9484, 0-2419-9485โทรสาร : 0-2419-9485บัณฑิตวิทยาลัย สาขาศาลายาที่อยู่ : ชั้น 3 อาคารบัณฑิตวิทยาลัย มหาวิทยาลัยมหิดล ถนนพุทธมณฑลสาย 4 ตำบล ศาลายา อำเภอพุทธมณฑล จังหวัดนครปฐม 73170โทรศัพท์ : 0-2441-4125 โทรสาร : 0-2441-9737บัณฑิตวิทยาลัย สาขาคณะวิทยาศาสตร์ที่อยู่ : ชั้น 1 ตึกวิจัย คณะวิทยาศาสตร์ มหาวิทยาลัยมหิดล ถนนพระราม 6 แขวงทุ่งพญาไท เขตราชเทวี กรุงเทพฯ 10400โทรศัพท์ : 0-2201-5206-7, 0-2354-7176โทรสาร : 0-2354-7173
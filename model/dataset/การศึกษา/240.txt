นายเสถียร จันทิมาธร สื่อมวลชนอิสระ อดีตบรรณาธิการบริหาร นิตยสารมติชนสุดสัปดาห์ ผู้ร่วมก่อตั้ง และอดีตบรรณาธิการอำนวยการ หนังสือพิมพ์มติชนรายวันนายเสถียร เกิดเมื่อวันที่ 5 สิงหาคม พ.ศ. 2486 ที่จังหวัดสุรินทร์ ในครอบครัวชาวไทยเชื้อสายกัมพูชา มีศักดิ์เป็นลูกพี่ลูกน้องของนายสุรชัย จันทิมาธร  นักดนตรีแนวเพื่อชีวิต จบการศึกษาจากวิทยาลัยวิชาการศึกษาประสานมิตร เริ่มการทำงานโดยเป็นผู้สื่อข่าวการเมือง สังกัดหนังสือพิมพ์หลายฉบับ เช่น เสียงอ่างทอง, ประชาธิปไตย, สยามนิกร, พิมพ์ไทย, สยามรัฐ เป็นต้นเป็นหนึ่งในผู้ลงชื่อเรียกร้องรัฐธรรมนูญ 100 คน ร่วมกับกลุ่มเรียกร้องรัฐธรรมนูญ ก่อนเกิดเหตุการณ์ 14 ตุลา ต่อมา หลังจากเหตุการณ์ 6 ตุลา ได้หลบหนีการจับกุมของรัฐบาลสมัยนั้น ด้วยการเข้าป่าเพื่อร่วมกับพรรคคอมมิวนิสต์แห่งประเทศไทย โดยมีชื่อจัดตั้งว่า สหายดวง ประจำการที่จังหวัดสุราษฎร์ธานี ก่อนจะย้ายไปประจำที่ ดอยผาช้าง จังหวัดน่าน โดยทำงานด้านมวลชน ร่วมกับ สหายแพง หรือ สหายแผ้ว  และ สหายสุภาพ หลังออกจากป่า ได้ร่วมกับ นายขรรค์ชัย บุนปาน นายพงษ์ศักดิ์ พยัฆวิเชียร และ นายสุจิตต์ วงษ์เทศ ก่อตั้งหนังสือพิมพ์มติชนรายวัน โดยดำรงตำแหน่งบรรณาธิการอำนวยการ หนังสือพิมพ์มติชน และข่าวสด รวมทั้งมีตำแหน่งบริหารในหนังสือฉบับอื่นๆ ในเครือ และเป็นคอลัมนิสต์เขียนบทวิเคราะห์การเมือง คอลัมน์ วิภาคแห่งวิพากษ์ ในมติชนรายวัน หน้า 3 โดยใช้นามปากกาที่ไม่เปิดเผยนายขรรค์ชัย ในฐานะประธานกรรมการ บริษัท มติชน จำกัด  มีคำสั่งปลดนายเสถียรออกจากตำแหน่งบรรณาธิการนิตยสารมติชนสุดสัปดาห์และบรรณาธิการอำนวยการหนังสือพิมพ์ข่าวสด รวมถึงปลดจากการเป็นผู้เขียนบทวิเคราะห์การเมืองในคอลัมน์ วิภาคแห่งวิพากษ์ ในหน้า 3 ของมติชนรายวัน โดยให้เหตุผลว่า งานเขียนของนายเสถียรได้รับการวิพากษ์วิจารณ์จากผู้อ่านว่ามีเนื้อหาไม่เป็นกลางและพยายามที่จะชี้นำรวมทั้งเอนเอียงไปในทางสนับสนุน พ.ต.ท.ดร.ทักษิณ ชินวัตร อดีตนายกรัฐมนตรี ต่อมา นายเสถียรจึงยื่นจดหมายลาออกจาก บมจ.มติชน ในวันที่ 28 เมษายน พ.ศ. 2552 
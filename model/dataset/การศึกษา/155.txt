แก้วใส คริสตัล หรือมีชื่อจริงว่า กันยวีร์ กิตติพรภาณุวงศ์ ชื่อเล่น ลูกแก้ว หรือ แก้วใส เป็นนักแสดงหญิงลูกครึ่งไทย-อเมริกัน และ เป็นผู้ประกาศคั่นรายการทางสถานีโทรทัศน์สีกองทัพบกช่อง 7 ปัจจุบันเป็น ช่อง 7 HD เกิดในประเทศไทย เมื่อวันพุธ ที่ 18 พฤษภาคม พ.ศ. 2537 เป็นบุตรสาวคนเดียวของ วิลเลียม บิล เคสซีเนอร์  บิดาชาวสหรัฐอเมริกา  , กับ ณิชชาพัณณ์ กิตติพรภาณุวงศ์ มารดาชาวไทย เริ่มเข้าสู่วงการบันเทิงจากการแสดงละครโทรทัศน์ตั้งแต่เด็ก เรื่อง กรงเพชร เมื่อปี พ.ศ. 2546 รวมไปถึงงานพรีเซนเตอร์โฆษณาให้กับสินค้าหลายชิ้น และได้รับการผลักดันจาก คุณเก๋ ผู้จัดการส่วนตัวนักแสดงปัจจุบัน ของ ซี ศิวัฒน์ , เอมี่ กลิ่นประทุม , นิว วงศกร , นาว ทิสานาฏ , เชียร์ ฑิฆัมพร , ดอม เหตระกูล , แม็ค วีรคณิศร์ ฯลฯ  ให้ได้รับการเซ็นสัญญาเป็นนักแสดงของ  ช่อง 7 HD ปัจจุบันจบการศึกษาระดับปริญญาตรี คณะวารสารศาสตร์และสื่อสารมวลชน หลักสูตรนานาชาติ จากมหาวิทยาลัยธรรมศาสตร์ ปีการศึกษา 2559 แก้วใสเคยเป็นดรัมเมเยอร์ งานฟุตบอลประเพณีจุฬาฯ-ธรรมศาสตร์ ครั้งที่ 69 
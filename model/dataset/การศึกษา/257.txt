โรงเรียนเมืองสุราษฎร์ธานี เมื่อก่อตั้งโรงเรียนครั้งแรกเมื่อวันที่ 17 กุมภาพันธ์ พ.ศ. 2499 เดิมชื่อว่า โรงเรียนหนองบัว ซึ่งเป็นโรงเรียนประถม ต่อมา กระทรวงศึกษาธิการ ได้เปลี่ยนโรงเรียนหนองบัว เป็นโรงเรียนมัธยมนำร่อง ที่ใช้หลักสูตรการเรียนการสอน ฉบับ ปี พ.ศ. 2524 เป็นโรงเรียนแห่งแรกของจังหวัดสุราษฎร์ธานี และได้เปลี่ยนชื่อโรงเรียนเป็น โรงเรียนเมืองสุราษฎร์ธานี และใช้มาจนถึงปัจจุบันชื่ออื่น ๆ : โรงเรียนเมืองสุราษฎร์, โรงเรียนเมืองฯอักษรย่อ : ม.ส.ธ. / MSTคติพจน์  : เมธาวี อตฺตโน วฒฺฑนํ อาเนติ การศึกษาย่อมนำความเจริญมาสู่ตนอัตลักษณ์  : ยิ้มง่าย ไหว้เป็น เด่นไอซีทีสัญลักษณ์ : สามเหลี่ยมด้านเท่าในรูปวงกลมล้อมรอบด้วยสี่เหลี่ยมจัตุรัส  ความหมาย : หน้าที่ กฎระเบียบ วินัย  เหตุผล  ทำให้คนอยู่รวมกันได้ อย่างมีความสุขสีประจำ : ม่วง-เหลือง  ม่วง : ความหนักแน่น  ความสงบ เหลือง : ธรรมะและปัญญาดอกไม้ : บัวคำขวัญ : เชิดชูสถาบัน หมั่นเรียนรู้  คู่คุณธรรม  ความหมาย : เชิดชู ชาติ ศาสน์ พระมหากษัตริย์ ครอบครัวและโรงเรียน ขยันหมั่นเรียนรู้  มีคุณธรรม จริยธรรม และคุณลักษณะอันพึงประสงค์ที่เหมาะสมกับศีลธรรมอันดีของชาติคติพจน์ : คิด ทำ แก้ปัญหา ความหมาย : การแก้ปัญหาอย่างสุภาพชน รวบรวมข้อมูลเพื่อให้รู้ปัญหา วิเคาระห์ปัญหาเพื่อให้รู้สาเหตุและพิจารณาอย่างมีวิจารณญาณ ตั้งใจมุ่งมั่น กระทำการต่างๆอย่างมียุทศาสตร์ให้มีประสิทธิภาพ โดยสันติวิธี รอบคอบ และ มีเหตุมีผลเพลง1.มาร์ช ม.ส.ธ.2.บัวกลางเมือง3.รำวง ม.ส.ธ ร่วมใจ4.มาร์ช ม่วง-เหลืองทำเนียบผู้อำนวยการโรงเรียนเมืองสุราษฎร์ธานี	ปีที่จัดตั้ง  โรงเรียนเมืองสุราษฎร์ธานี  ก่อตั้งเมื่อ  พ.ศ. 2499เหตุผลที่จัดตั้ง	เมื่อ  พ.ศ. 2499 อำเภอเมืองสุราษฎร์ธานี ได้รับเงิน ก.ศ.ส.จากกระทรวงศึกษาธิการ                    จำนวน  40,000.00  บาท     เพื่อสร้างโรงเรียนมัธยมศึกษา  1  โรง  ให้ชื่อว่า  " โรงเรียนเมืองสุราษฎร์ธานี "  เปิดสอนตามหลักสูตรมัธยมศึกษา  กระทรวงศึกษาธิการต้องการให้โรงเรียนนี้ได้เปิดสอนนักเรียนตั้งแต่ปีการศึกษา  2499  เป็นต้นมา  แต่ผู้บริหารการศึกษาของอำเภอขณะนั้น  ไม่สามารถจัดการปลูกสร้างอาคารเรียนให้ทันการเปิดเรียนในภาคต้น  ของปีการศึกษา  2499 ได้  ทั้งนี้เพราะมีเหตุขัดข้อง  2  ประการ  คือ  ประการแรก  งบประมาณที่ได้รับเป็นเวลากระชั้นมาก  ไม่อาจหาผู้รับเหมาก่อสร้างได้ทัน  ประการที่  2  ซึ่งเป็นปัญหาสำคัญยังตกลงไม่ได้  คือ  ปัญหาเกี่ยวกับสถานที่  ยังไม่อาจตัดสินลงไปได้ว่าจะสร้างที่ใดแน่ เพราะปัญหาที่ดิน แต่อย่างไรก็ตาม จำเป็นจะต้องเปิดสอนให้ได้ตามนโยบายของกระทรวงศึกษาธิการ ทางอำเภอพิจารณาเห็นว่า โรงเรียนวัดบางใบไม้ มีอาคารเรียนกว้างขวางพอที่จะอาศัยสถานที่โรงเรียนนี้เปิดทำการสอนไปพลางก่อน  ในปีแรกมีนักเรียนที่จบชั้น  ป.  4  มาสมัครเข้าเรียน  43  คน  ได้เริ่มสอนตั้งแต่วันที่  17  พฤษภาคม  2499  ทางอำเภอได้ให้นายประจวบ  นิตย์นรา   ครูโรงเรียน              วัดประสิทธาราม  มาทำหน้าที่ครูประจำชั้น  และให้นายวินัย  วิเศษรัตน์  ครูใหญ่โรงเรียนวัดบางใบไม้รักษาการในตำแหน่งครูใหญ่	ต่อมาอำเภอและจังหวัดได้ร่วมกันพิจารณาเลือกสถานที่  ที่จะสร้างโรงเรียน  ซึ่งมีอยู่  3  แห่ง         คือ  1.  ที่วัดแหลมไผ่ ตำบลบางไทร  2.  ที่วัดบางใบไม้  ตำบลบางใบไม้  และ  3.  ที่สงวนสาธารณประโยชน์หนองบัว  หมู่ที่  4  ตำบลมะขามเตี้ย    สถานที่  2  แห่งแรกไม่เหมาะสมทั้งทำเลและทั้งมีอุปสรรคหลายประการไม่อาจสร้างได้ จึงตกลงสร้างที่หนองบัว  โรงเรียนการช่างสุราษฎร์ธานี  ผู้รับเหมาก่อสร้างได้เริ่มทำการก่อสร้าง  เมื่อวันที่  5  มีนาคม  2500 ตามแบบแปลนโรงฝึกงานของกรมสามัญศึกษา  และเมื่อวันที่  1 มิถุนายน  2500  กรมสามัญศึกษาได้แต่งตั้งนายทรง  จีระกุล  มาเป็นครูโรงเรียนนี้อีกคนหนึ่ง  ต่อมาได้มีคำสั่งแต่งตั้งให้เป็นครูใหญ่  เมื่อวันที่  29  กันยายน  2520พัฒนาการและการเปลี่ยนแปลงที่สำคัญในอดีตโรงเรียนเมืองสุราษฎร์ธานีเป็นโรงเรียนสหศึกษาสังกัดกองการมัธยมศึกษา  กรมสามัญศึกษา  กระทรวงศึกษา  เปิดสอนตั้งแต่ชั้นมัธยมศึกษาตอนต้นถึงมัธยมศึกษาตอนปลาย  มีนักเรียนจำนวน  2,653  คน  ครู - อาจารย์  118  คน  ลูกจ้างประจำ  13  คน	โรงเรียนเมืองสุราษฎร์ธานีเปิดรีบนักเรียนเข้าศึกษาเป็นครั้งแรก  ระดับมัธยมศึกษาปีที่  1      ปี  พ.ศ.  2499  ใช้อักษรย่อ  ส.ฎ. 10  ฝากเรียนที่โรงเรียนวัดบางใบไม้  ต.บางใบไม้  อ.เมืองสุราษฎร์ธานี  จ. สุราษฎร์ธานี  ในปี  พ.ศ. 2500  ย้ายมาที่ตั้งปัจจุบัน     เลขที่  223  ถ.  ลูกเสือ  อ.  เมือง  จ.  สุราษฎร์ธานี        แล้วถูกเปลี่ยนมารับนักเรียนเข้าศึกษาต่อในระดับชั้นประถมศึกษาตอนปลายตามหลักสูตร  7 : 3 : 2     โรงเรียนได้รับการคัดเลือกให้เป็นโรงเรียนที่สงวนไว้เพื่อการทดลองทางวิชาการประถมศึกษาของ       จังหวัดสุราษฎร์ธานี   ในความรับผิดชอบของหน่วยศึกษานิเทศก์  สำนักงานศึกษาธิการจังหวัดสุราษฎร์ธานี  ด้วยเหตุผลนี้  เมื่อรัฐบาลโอนการศึกษาประชาบาล    ไปสังกัดกรมการปกครอง          กระทรวงมหาดไทย  โรงเรียนเมืองสุราษฎร์ธานียังคงสังกัดกรมสามัญศึกษาเช่นเดิม  ปี พ.ศ. 2521  รัฐบาลได้ประกาศใช้แผนการศึกษาแห่งชาติฉบับใหม่  กระทรวงศึกษาธิการได้เปลี่ยนหลักสูตร  โดยกำหนดชั้นเรียนระดับประถมศึกษามัธยมศึกษา  เป็น  6 : 3 : 3  และกระทรวงได้ยุบโรงเรียนเมืองสุราษฎร์ธานีจากโรงเรียนประถมศึกษา   และตั้งเป็นโรงเรียนมัธยมศึกษาจนถึงปัจจุบัน พ.ศ. 2527  กรมสามัญศึกษาได้แต่งตั้งให้นายณรงค์  กาญจนประทุม  เป็นอาจารย์ใหญ่แทน        นายทรง  จีระกุล  ซึ่งย้ายไปดำรงตำแหน่งผู้อำนวยการโรงเรียนเวียงสระ  ในช่วงนี้โรงเรียนได้วางโครงการปรับปรุงและพัฒนาโรงเรียน ทั้งในด้านอาคาร  สถานที่  ได้รื้อถอนอาคารที่มีสภาพทรุดโทรม  สร้างหอประชุมและอาคารเรียนใหม่ เพื่อขยายห้องเรียนเพิ่มขึ้นและ พ.ศ. 2530 ได้ดำรงตำแหน่งผู้อำนวยการ  โรงเรียนเมืองสุราษฎร์ธานีวันที่  12  พฤศจิกายน  พ.ศ. 2533  นายกาญจน์  จามพัฒน์  ผู้อำนวยการโรงเรียนเวียงสระ  ได้ย้ายมาดำรงตำแหน่งผู้อำนวยการโรงเรียนแทนนายณรงค์   กาญจนประทุม   ซึ่งย้ายไปดำรงตำแหน่งผู้อำนวยการโรงเรียนเวียงสระ  และพัฒนาโรงเรียนให้ก้าวหน้าต่อไป  จนได้รับการแต่งตั้งให้เป็นผู้อำนวยการ  ระดับ  9  คนแรกของจังหวัดสุราษฎร์ธานีวันที่  5  พฤศจิกาจน  2535  นายโกวิทย์    นวลขาว  ผู้อำนวยการโรงเรียนกาญจนดิษฐ์  จังหวัดสุราษฎร์ธานี  ได้ย้ายมาดำรงตำแหน่งผู้อำนวยการโรงเรียนแทนนายกาญจน์  จามพัฒน์  ซึ่งเกษียณอายุราชการ  ในช่วงนี้โรงเรียนได้ดำเนินนโยบายพัฒนาและปรับปรุงในทุก ๆ ด้าน   เพื่อให้โรงเรียนได้บรรลุถึงเป้าหมาย  และมุ่งสนองความต้องการของชุมชนและท้องถิ่น  จนเป็นโรงเรียนของชุมชนอย่างแท้จริง    และได้รับรางวัลดีเด่นด้านต่าง ๆ หลายครั้งวันที่  24  ธันวาคม  2541  นายไพโรจน์    อินทรศรีสม    ผู้อำนวยการโรงเรียนเดชะปัตตยานุกูล    จังหวัดปัตตานี  ได้ย้ายมาดำรงตำแหน่งผู้อำนวยการโรงเรียนแทนนายโกวิทย์  นวลขาว  ซึ่งย้ายไปดำรงตำแหน่งผู้อำนวยการสามัญศึกษา    จังหวัดสุราษฎร์ธานี    โรงเรียนได้รับการพัฒนาปรับปรุงการดำเนินงานในด้านต่าง ๆ  อย่างรวดเร็วและต่อเนื่องวันที่  20  กรกฎาคม  2543  นายนิคม   โพธิ์เพชร    ผู้อำนวยการโรงเรียนบ้านนาสาร   จังหวัดสุราษฎร์ธานี    ได้ย้ายมาดำรงตำแหน่งผู้อำนวยการโรงเรียน แทนนายโกวิทย์   นวลขาว  ผู้อำนวยการสามัญศึกษาจังหวัดสุราษฎร์ธานี  รักษาการในตำแหน่งผู้อำนวยโรงเรียนเมืองสุราษฎร์ธานี  ในช่วงนี้โรงเรียนได้ปรับปรุงพัฒนาการดำเนินงานในด้านต่าง ๆ ควบคู่กันไป    โดยเฉพาะอย่างยิ่งการปกครองดูแลนักเรียน   จนได้รับรางวัลเกียรติยศดีเด่น  จากสำนักงานตำรวจแห่งชาติ  เมื่อวันที่  23  สิงหาคม  2545 วันที่ 12 มิถุนายน 2561 ทูลกระหม่อมหญิงอุบลรัตนราชกัญญา สิริวัฒนาพรรณวดี ได้เสด็จมาเป็นองค์ประธานในการเปิดโครงการทูบีนัมเบอร์วัน  ณ โรงเรียนเมืองสุราษฎร์ธานี นับเป็นความภาคภูมิใจของบุคลากรทางการศึกษาตลอดจนนักเรียนทุกคนที่ได้มีโอกาสรับเสด็จ ทูลกระหม่อมหญิงอุบลรัตนราชกัญญา สิริวัฒนาพรรณวดี ในครั้งนั้นปัจจุบันโรงเรียนเมืองสุราษฎร์ธานี เป็นหนึ่งในสถานศึกษาชั้นนำในจังหวัดสุราษฎร์ธานีที่ได้ผลิตเยาวชนของชาติที่มีความรู้ความสามารถในการพัฒนาประเทศมากมายและมีการพัฒนาในด้านของอาคารสถานที่ ความสามารถของบุคลากรและนักเรียน อยู่เสมอทำให้ทางโรงเรียนได้รับความไว้วางใจจากผู้ปกครองในการให้ความรู้แก่นักเรียนทุกท่านมัธยมศึกษาปีที่ 1 ถึง มัธยมศึกษาปีที่ 3มัธยมศึกษาปีที่ 4 ถึง มัธยมศึกษาปีที่ 6ปีการศึกษา 2561 •สีแดง หิมพานต์  •สีชมพู พาหุยุทธศิลป์ •สีเขียว วนาหิมาพาลัย •สีฟ้า ยุทธนาวี    ปีการศึกษา2560 สีแดง เทวนครสีชมพู ชนกธราดลสีเขียว เอกบรมราชันย์สีฟ้า ฟ้าครองเมือง    ปีการศึกษา2559สีแดง เพลิงยักษาสีชมพู ชมพูผกามาศสีเขียว ผู้ชนะสิบทิศสีฟ้า Mission blueในอดีตสีเทาสีแสด ไพทูรย์ชมรมศิษย์เก่าโรงเรียนเมืองสุราษฎร์ธานี รุ่น 22 ] เกิดขึ้นจากความร่วมมือของเพื่อน ๆ สมาชิก คุณครู - อาจารย์ โดยมีวัตถุประสงค์ร่วมกันคือ เป็นการรวมกลุ่มกันเพื่อพบปะสังสรรค์ ติดต่อ ประสานงานกัน แลกเปลี่ยนความคิด ของสมาชิกในรุ่น เชื่อมความรัก ความสมัครสมาน สามัคคี และยังเป็นการรวมกลุ่มกัน ที่จะทำงานบำเพ็ญประโยชน์ แก่สังคม และ ประเทศชาติ เพื่อธำรงไว้ซึ่งความเป็นศิษย์ที่ดีของโรงเรียนเมืองสุราษฎร์ธานีโรงเรียนเมืองสุราษฎร์ธานีชมรมศิษย์เก่าโรงเรียนเมืองสุราษฎร์ธานี รุ่น 22 ภาพถ่ายทางอากาศของ โรงเรียนเมืองสุราษฎร์ธานี
รองศาสตราจารย์ พลังพล คงเสรี  เจ้าของรางวัลนักวิทยาศาสตร์รุ่นใหม่  ของมูลนิธิส่งเสริมวิทยาศาสตร์และเทคโนโลยี สาขาเคมีอินทรีย์  ประจำปี พ.ศ. 2546เป็นผู้เชี่ยวชาญการใช้เทคนิค X-ray Crystallography ในการศึกษาโครงสร้างทางเคมีของสารที่มีความสัมพันธ์กับผลทางชีววิทยา สมรสกับ ดร. ประชุมพร  คงเสรี มีบุตรชาย 2 คนรศ.ดร.พลังพล คงเสรี จบการศึกษาระดับมัธยมต้นที่โรงเรียนสวนกุหลาบวิทยาลัยในปี พ.ศ. 2528 โดยมีผลการเรียนดีเยี่ยมตลอดการศึกษาจากนั้นสอบได้รับทุนจากโครงการพัฒนาและส่งเสริมผู้มีความสามารถพิเศษทางวิทยาศาสตร์และเทคโนโลยี   จึงย้ายไปเรียนต่อระดับมัธยมปลายที่โรงเรียนสามเสนวิทยาลัยซึ่งเป็น 1 ใน 6 ศูนย์โครงการ พสวท. ในสมัยนั้น}  ระหว่างการศึกษาระดับมัธยม ได้เป็นตัวแทนโรงเรียนร่วมแข่งขันทางวิชาการและได้รับรางวัลชนะเลิศมากมาย {{อ้างอิง}เช่น การตอบปัญหาเกี่ยวกับองค์การสหประชาชาติ  การตอบปัญหาทางนิเทศศาสตร์  ของคณะนิเทศศาสตร์ จุฬาลงกรณ์มหาวิทยาลัย  การตอบปัญหาวิชาการที่คณะวิศวกรรมศาสตร์ จุฬาฯ  ที่คณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง  การตอบปัญหาทางพุทธศาสนา และการแข่งขันภาษาไทยเกี่ยวกับคำผวนเป็นต้น  นอกจากนี้ ได้เข้าร่วมแข่งขันการแข่งขันตอบปัญหาทางวิชาการทางโทรทัศน์อีกหลายรายการ เช่น รายการไอคิว-180 รายการเยาวชนคนเก่ง เป็นต้น รศ.ดร.พลังพล ศึกษาระดับปริญญาตรีที่คณะวิทยาศาสตร์ สาขาเคมี ที่ คณะวิทยาศาสตร์ มหาวิทยาลัยมหิดล ในระหว่างการศึกษา ได้เป็นตัวแทนมหาวิทยาลัยในการเข้าร่วมแข่งขันกีฬาฟันดาบไทย และได้เหรียญรางวัลทั้งในประเภททีมและประเภทบุคคล ในปีสุดท้ายได้ทำงานวิจัยระดับปริญญาตรี เรื่อง "การใช้แอนทราซีนในการสังเคราะห์ทางเคมี" ในห้องทดลองของ ศ.ดร. ยอดหทัย เทพธรานนท์ นักวิทยาศาสตร์ดีเด่น สาขาเคมี ประจำปี พ.ศ. 2529   ดร.พลังพลได้รับปริญญาวิทยาศาสตรบัณฑิต  สาขาเคมี จากมหาวิทยาลัยมหิดลและสำเร็จการศึกษาระดับปริญญาเอก ทางเคมีอินทรีย์ จาก มหาวิทยาลัยคอร์แนล ประเทศสหรัฐอเมริกา ภายใต้การให้คำปรึกษาจากศาสตราจารย์ Jon Clardy ด้วยการศึกษาโครงสร้างสามมิติด้วยเทคนิค x-ray crystallography ด้วยรังสีเอกซ์จากเครื่องกำเนิดแสงซินโครตรอนและศึกษาการทำงานของโปรตีนหลายชนิดเช่น CDC42  FKBP12  chorismate mutase  prephenate dehydratase และ cyclohexadienyl dehydratase ซึ่งเป็นเอนไซม์ในการสังเคราะห์กรดอะมิโน เป็นต้นเริ่มรับราชการในตำแหน่งอาจารย์ที่ภาควิชาเคมี คณะวิทยาศาสตร์ มหาวิทยาลัยมหิดล และได้รับการเลื่อนตำแหน่งวิชาการเป็นผู้ช่วยศาตราจารย์ และรองศาสตราจารย์ในปี พ.ศ. 2543 และ พ.ศ. 2546 ตามลำดับปัจจุบันดำรงตำแหน่งรองศาสตราจารย์ ภาควิชาเคมี นักวิจัยประจำหน่วยวิจัยเพื่อความเลิศโครงสร้างและการทำงานของโปรตีน คณะวิทยาศาสตร์ มหาวิทยาลัยมหิดล และประธานหลักสูตรปริญญาเอก สาขาเคมีอินทรีย์  ของบัณฑิตวิทยาลัย มหาวิทยาลัยมหิดลกลุ่มวิจัยของ รศ.ดร.พลังพล ในปัจจุบัน ณ ภาควิชาเคมี และศูนย์ความเป็นเลิศด้านโครงสร้างและการทำงานของโปรตีน ศึกษาเกี่ยวกับกลไกการทำงานในระดับโมเลกุลของสารออกฤทธิ์ทางชีวภาพที่เกี่ยวข้องกับโรคเขตร้อน เช่นโรคมาลาเรีย และธาลัสซีเมีย โดยใช้เทคนิค X-ray crystallography และเทคนิคทางเคมีสมัยใหม่ เช่น การศึกษาโครงสร้างสามมิติของเอนไซม์ dihydrofolate reductase ในเชื้อมาลาเรียชนิด Plasmodium vivax ที่เป็นเป้าหมายของยารักษาโรคในกลุ่ม antifolate นำไปสู่ความเข้าใจที่ชัดเจนเกี่ยวกับกลไกการดื้อยา ซึ่งมีประโยชน์อย่างมากในการออกแบบยารักษาโรคมาลาเรียที่ดีขึ้นโมเลกุลของฮีโมโกลบินลูกผสมที่เกี่ยวข้องกันการเกิดโรคธาลัสซีเมีย ซึ่งเป็นโรคโลหิตจางทางพันธุกรรมที่สำคัญการประยุกต์ใช้เอนไซม์จากมันสำปะหลังเพื่อใช้ในการสังเคราะห์อย่างอสมมาตรทางเคมีนอกจากนี้ ดร.พลังพล เริ่มการประยุกต์ใช้เทคนิคทาง chemical ligation และเทคนิคทางด้าน proteomic ร่วมกับการใช้ magnetic nanoparticle ในการศึกษาหาโมเลกุลเป้าหมายของยารักษาโรค เพื่อนำไปสู่ความเข้าใจที่ดีขึ้นเกี่ยวกับกลไกการทำงานของสารออกฤทธิ์ทางชีวภาพในระดับเซลล์   และการพัฒนายาโดยใช้เทคนิค crystal engineering สมัยใหม่รางวัลนักวิทยาศาสตร์รุ่นใหม่ สาขาเคมีอินทรีย์ ของมูลนิธิส่งเสริมวิทยาศาสตร์และเทคโนโลยี ในพระบรมราชูปถัมภ์ ประจำปี พ.ศ. 2546 จากการศึกษาโครงสร้างสามมิติของโปรตีน dihydrofolate reductase ในเชื้อมาลาเรีย และเอนไซม์ aminotransferase ด้วยเทคนิค x-ray diffraction และจากการศึกษาสารออกฤทธิ์ทางชีวภาพจากเชื้อราในต้นไม้
ฮูโก ชิฟ  หรือ อูโก ชิฟ  เป็นนักเคมีชาวเยอรมัน/อิตาลี เกิดที่เมืองแฟรงก์เฟิร์ต เรียนที่มหาวิทยาลัยเกิททิงเงินภายใต้การสอนของฟรีดริช เวอเลอร์ หลังจากนั้นชิฟย้ายไปอยู่สวิตเซอร์แลนด์เพื่อทำงานที่มหาวิทยาลัยแบร์น ชิฟเป็นผู้หนึ่งที่สนับสนุนแนวคิดสังคมนิยมและเคยติดต่อทางจดหมายกับคาร์ล มากซ์ และฟรีดริช เอ็งเงิลส์ และเป็นผู้ร่วมก่อตั้งหนังสือพิมพ์สังคมนิยม Avanti! ในปี ค.ศ. 1894ในปี ค.ศ. 1863 ชิฟย้ายไปอยู่ที่ประเทศอิตาลี ทำงานที่มหาวิทยาลัยปิซาและพิพิธภัณฑ์ประวัติศาสตร์ธรรมชาติฟลอเรนซ์ ต่อมาในปี ค.ศ. 1877 ชิฟดำรงตำแหน่งศาสตราจารย์ด้านเคมีที่มหาวิทยาลัยตูรินและกลับไปอยู่ที่เมืองฟลอเรนซ์ในอีก 2 ปีต่อมาเพื่อดำรงตำแหน่งศาสตราจารย์ด้านเคมีที่มหาวิทยาลัยฟลอเรนซ์ ชิฟเสียชีวิตที่ฟลอเรนซ์ในปี ค.ศ. 1915ชิฟมีผลงานการค้นพบเบสชิฟ ซึ่งเป็นสารกลุ่มอิมีนที่มีประโยชน์ทางเคมีหลายอย่าง และพัฒนาการทดสอบชิฟ ซึ่งเป็นการทดสอบหาสารกลุ่มแอลดีไฮด์
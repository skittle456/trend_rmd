โรงเรียนวัดสามัคคีนุกูล เป็นโรงเรียนที่เปิดการสอนในระดับอนุบาล-ชั้นประถมศึกษาปี่ที่6ในจังหวัดนครศรีธรรมราช สังกัดสำนักงานเขตพื้นที่การศึกษาประถมศึกษานครศรีธรรมราช เขต 2 มีประวัติความเป็นมาอันยาวนาน  และเป็นโรงเรียนที่เก่าแก่แห่งหนึ่งของจังหวัดนครศรีธรรมราชด้วยโรงเรียนเดิมนี้เป็นโรงเรียนวัด ชื่อ “ โรงเรียนวัดปากคลองทอน ” ตั้งเมื่อวันที่ 27 สิงหาคม พ.ศ. 2475 ใช้โรงฉันของวัดเป็นที่เล่าเรียน จัดตั้งโดยพระอธิการภู่  ปุญญลาโภ  เจ้าอาวาสวัดปากคลองทอน  มีนักเรียน 30 คน สามเณรยวง  สามเณรจับ  สามเณรจ่าย ผลัดเปลี่ยนการทำการสอนวันที่ 23 ตุลาคม พ.ศ. 2477 ได้ยกฐานะเป็นโรงเรียนประชาบาล ชื่อโรงเรียนประชาบาลตำบลฉวาง 2  ตามคำสั่งจังหวัดนครศรีธรรมราช ที่ 1091/3653 และแต่งตั้งให้นายยอง เพชรช่วย ครูใหญ่โรงเรียนประชาบาลตำบลนาแว 1  มาเป็นครูใหญ่เมื่อวันที่ 1 พฤศจิกายน พ.ศ. 2477 และได้จัดชั้นเรียนตามความรู้เดิม เป็น 3 ชั้นเรียน คือชั้นประถมศึกษาปีที่ 1   มีนักเรียนชาย 19 คน     หญิง 18 คน    รวม 37 คนชั้นประถมศึกษาปีที่ 2   มีนักเรียนชาย    9 คน    หญิง  3 คน     รวม 12 คนชั้นประถมศึกษาปีที่ 3   มีนักเรียนชาย    4 คน    หญิง  3 คน     รวม   7 คนรวมนักเรียน           ชาย 32 คน             หญิง 24 คน           รวม 56 คนการเรียนการสอน มีครู 1 คน  และมีสามเณรช่วยสอน 3 รูปปี พ.ศ. 2478 จัดชั้นเรียนเป็น 4 ชั้นเรียน ย้ายสถานที่เรียนจากโรงฉันของวัดเข้าเรียนในอุโบสถ  เรียนอยู่ 2 ปี ย้ายเข้าเรียนในโรงยาวของวัดวันที่ 20 ตุลาคม พ.ศ. 2485 นายเขียน  ศรีรัตน์ มาเป็นครูใหญ่  ในปีนี้ นายวิน  แจ้งชัด  ได้มอบที่ดินเนื้อที่ 1 ไร ให้เป็นสมบัติโรงเรียน  มีอาณาเขตดังนี้ทิศเหนือ   กว้าง  1  เส้น  จดที่นายวิน   แจ้งชัดทิศใต้       กว้าง   1  เส้น จดที่ดินวัดสามัคคีนุกูล ทิศตะวันออก  กว้าง 1  เส้น  จดถนนเข้าหมู่บ้าน  ทิศตะวันตก    กว้าง  1  เส้น  จดที่นายวิน  แจ้งชัดที่ดินแปลนี้มี น.ส. 3 ก. เลขที่ 2835 เล่มที่ 29 ข. หน้า 3 เลขที่ดิน 64 ออกให้ ณ วันที่ 3 เดือนตุลาคม พ.ศ. 2522 ยังเหลือเนื้อที่ตาม น.ส. 3 ก. 3 งาน 53ตารางวา เนื่องจากด้านตะวันออกถูกตัดทำถนนเข้าหมู่บ้าน ก่อนทำ น.ส.3วันที่ 1 ตุลาคม พ.ศ. 2489 นายผล  ไชยรัตน์ มาเป็นครูใหญ่พ.ศ. 2493 พระอธิการภู่ ปุญญลาโภ  เจ้าอาวาส พร้อมด้วยคณะสงฆ์ได้ให้ที่ดินเนื้อที่ 3 ไร่ 2 งาน 60 ตารางวา เป็นที่สร้างอาคารเรียน มีอาณาเขตดังนี้ทิศเหนือ                 ยาว 2 เส้น 15 วา  จดวัดสามัคคีนุกูลทิศใต้                    ยาว  2 เส้น 15 วา  จดเหมืองน้ำทำนาทิศตะวันออก          กว้าง  1เส้น  8 วา   จดที่นายแดงนุ้ย  โมสิกะ ทิศตะวันตก            กว้าง  1 เส้น  8 วา  จดที่นายน้อม  จะรา พ.ศ. 2498 พระอธิการบุญช่วย  ฐานวโร  เจ้าอาวาสองค์ต่อมา  ร่วมกับนายผล  ไชยรัตน์  ครูใหญ่ จัดหาเงินสร้างอาคารเรียนเป็นอาคารไม้ แบบ ป.1 ก. ขนาด 9*36  เมตร 4 ห้อเรียนสร้างในที่ดินที่ได้รับมอบจากพระอธิการภู่  ปุญญลาโภ  คือสถานที่ปัจจุบันนี้  สิ้นเงินค่าก่อสร้างทั้งหมด  119,110 บาท จำนวนเงินนี้ได้รับสมทบจากทางราชการด้วย 40,000 บาท24 ธันวาคม พ.ศ. 2500  ย้ายนักเรียนเข้าเรียนในอาคารเรียนที่สร้างใหม่ดังกล่าวแล้ว  และต่อมาพระอธิการบุญช่วย  ฐานวโร  ยังได้หาเงินสร้างม้านั่งนักเรียน  แบบ ป.3 พิเศษ  จำนวน  100 ชุด เป็นเงิน 10,400 บาทพ.ศ. 2501  ทางอำเภอจัดให้เป็นโรงเรียนปรับปรุง  และเปลี่ยนชื่อโรงเรียนจากชื่อ “โรงเรียนวัดปากคลองทอน” เป็น “โรงเรียนวัดสามัคคีนุกูล”  เพื่อให้สอดคล้องกับชื่อของวัด ซึ่งได้เปลี่ยนชื่อจากวัดปากคลองทอนเป็นวัดสามัคคีนุกูลพ.ศ. 2519  อาคารเรียนถูกพายุเสียหายใช้เป็นที่เล่าเรียนไม่ได้ครูและผู้ปกครองของนักเรียนหาเงินสร้างอาคารชั่วคราว กว้าง 5 เมตร ยาว 24 เมตร เป็นเงิน 10,294 บาท ในปีเดียวกันนี้ได้รับงบประมาณสร้างอาคารเรียน  เป็นอาคารตึกชั้นเดียว  สร้างวันที่ 1 เมษายน  2519 ขนาด 8.5*45 เมตร  5 ห้องเรียน เป็นเงิน 300,000 บาทในเดือนพฤษภาคม  2508  นายผล  วัฒนพันธ์ หัวหน้าสถานีอนามั้ยชั้น 2 อำเภอฉวาง  ร่วมกับคณะครู  จัดเป็นโรงเรียนปรับปรุงอนามัยโรงเรียน  โดยสร้างประปาโรงเรียนประเภทกอง อนามัยโรงเรียนออกค่าวัสดุทางโรงเรียนหาแรงงานสมทบ รวมเป็นเงินทั้งสิ้น 2,182.70 บาทพ.ศ. 2519 หมวดการศึกษาอำเภอฉวางได้ตัดโอนอัตราลูกจ้างประจำตำแหน่งนักการภารโรง ซึ่งเป็นอัตรว่าง เนื่องจากผู้ครองตำแหน่งเกษียณอายุราชการวันที่ 1 พฤษภาคม พ.ศ. 2521 นายผล ไชยรัตน์  ได้ลาออกจากราชการ  ทางราชการได้แต่งตั้ง นางสุวิมล  วัชรมุสิกครูโรงเรียนนี้  เป็นครูใหญ่  ในปีนี้กระทรวงศึกษาธิการให้จัดการเรียนการสอนตารมแผนการศึกษาชาติ พ.ศ. 2520 โดยให้เรียนภาคบังคับ เดิมชั้น ป.1 – ป.3 เป็นชั้น ป.1 – ป.6 และใช้หลักสูตรประถมศึกษาพุทธศักราช 2521 ในชั้น ป.1 และขยายไปปีละ 1 ชั้น จนถึงชั้น ป.6  ในปีนี้คณะครูและผู้ปกครองนักเรียน  ได้สร้างอาคารเรียนชั่วคราว  ขนาด 8.5*18 เมตร โดยใช้ไม้จากอาคารที่ถูกพายุเมื่อปี 2519  เพื่อขยายชั้นเรียน ชั้น ป.5 และ ป.6 ตามแผนการศึกษาชาติ และห้องเก็บพัสดุ เป็นเงิน 25,570 บาท และปีนี้ได้ขยายชั้นเรียนถึง ป.5พ.ศ. 2522 ได้ขยายชั้นเรียนถึงชั้น ป.6 ปีนี้จึงจัดการเรียนการสอน ตั้งแต่ชั้น ป.1 – ชั้น ป.6 ตามแผนการศึกษาชาติ พ.ศ. 2520 และปีนี้ได้งบประมาณ สร้างส้วม 1 หลัง 3ที่นั่ง เงิน 18,000 บาทพ.ศ. 2524 สร้างถังประปาแบบ ค.4/4.5 และต่อท่อใช้ภายในโรงเรียน จากเงินบริจาก 18,800 บาทและเงินงบประมาณสมทบจากกระทรวงสาธารณสุข 25,000 บาท รวมเป็นเงินก่อสร้าง 43,800 บาทพ.ศ. 2527 ได้เงินงบประมาณพัฒนาจังหวัดจากโครงการของสมาชิกสภาผู้แทนราษฎร โดย สส.วัน ศรีเปารยะ สร้างสนามบาสเก็ตบอล เป็นเงิน 50,000 บาทพ.ศ. 2528 ได้งบประมาณจาก สปช. สร้างอาคารเรียน แบบ 102 - 2526 จำนวน 1 หลัง 3 ห้องเรียนเป็นเงิน 500,000 บาท อาคารอเนกประสงค์แบบ 201 – 2526 ขนาด 10 * 12 เมตร 1หลัง เป็นเงิน 200,000 บาทเรือนเพาะชำ 1 หลังเป็นเงิน 15,000 บาท  ได้รับบริจากวัสดุและแรงงานสร้างกำแพงได้  2 ด้านพ.ศ. 2531 ได้รับงบประมาณติดตั้งไฟฟ้าอาคารเรียนและอาคารประกอบทุกหลัง  วันที่ 22 -25 พฤศจิกายน เกิดอุทกภัย น้ำท่วมวัดจากพื้นอาคารขึ้นไป 2 เมตรเศษ  ทำให้วัสดุครุภัณฑ์ และสิ่งก่อสร้างเสียหายมากวันที่ 30 กันยายน พ.ศ. 2533  นางสุวิมล  วัชรมุสิก เกษียณอายุราชการ  ทางราชการได้ย้ายและแต่งตั้งให้นายห่วง กฐินหอมครูใหญ่บ้านปลายคลองเพรง  มาดำรงตำแหน่งครูใหญ่โรงเรียนนี้  และในปีนี้ได้รับอนุญาตให้เปิดสอนชั้นเด็กเล็ก 1ห้องเรียนจึงได้เปิดทำการสอนตั้งแต่ชั้นเด็กเล็กถึงชั้นประถมศึกษาปีที่ 6 ตั้งแต่ พ.ศ. 2533 เป็นตั้นมาพ.ศ. 2534 ได้รับบรรจุแต่งตั้งลูกจ้างประจำตำแหน่งนักการภารโรง 1 อัตรา อุปสรรคและปัญหาในปัจจุบันคือ ขาดแคลนอัตรกำลังครู อาคารเรียน อาคารเรียนชำรุด เนื่องจากอุทกภัยเมื่อพ.ศ. 2531 เช่น บานประตูเหล็ก บานพับประตู หน้าต่าง มีดินโคลนจากอุทกภัยเข้าไปติดอยู่ทำให้เกิดสนิม บานพับขาด ตาปูติดยึดโครงบานประตูขาด บานพับขาด ได้ของบประมาณซ่อมแล้วแต่ยังไม่ได้รับการจัดสรรจำนวนห้องเรียนไม่เพียงพอที่จัดห้องพิเศษให้ครบตามเกณฑ์มาตรฐานได้ต่อมาโรงเรียนวัดสามัคคีนุกูลได้พัฒนาไปจากเดิมมาก ได้รับเลือกเป็นโรงเรียนดีประจำตำบลไสหร้า และแต่ละปีจะมีนักเรียนสอบเข้าชั้นมัธยมศึกษาปีที่1 ได้ ณ โรงเรียนที่มีชื่อเสียงในจังหวัดนครศรีธรรมราช และจังหวัดใกล้เคียง เช่น โรงเรียนเบญจมราชูทิศ นครศรีธรรมราช และ โรงเรียนกัลยาณีศรีธรรมราช ข้อมูลโรงเรียน โรงเรียนวัดสามัคคีนุกูล  มีอักษรย่อคือ ส.น.ก. / S.N.K. มีคำขวัญคือ สุขา สงฺฆสฺส สามคฺคี  ปรัชญาโรงเรียนคือ ตระหนักในหน้าที่ มีน้ำใจ นิยมไทย มั่นในความดี ก่อตั้ง เมื่อ 27 สิงหาคม พ.ศ. 2475 ประเภท โรงเรียนรัฐ สังกัด สพฐ. มีเพลงประจำโรงเรียนคือเพลง มาร์ชสามัคคีนุกูล และ ใต้ร่มพิกุล ต้นไม้ประจำโรงเรียนคือ ต้นพิกุล สีประจำโรงเรียนคือ สีเขียว-เหลือง ที่ตั้ง เลขที่ 141 หมู่ที่ 2 ตำบลไสหร้า อำเภอฉวาง จังหวัดนครศรีธรรมราช รหัสไปรษณีย์ 80150เว็บ http://www.samakeeschool.comวิสัยทัศน์ของโรงเรียน"ภายในปี 2556 โรงเรียนวัดสามัคคีนุกูลมุ่งพัฒนาผู้เรียน เป็นเลิศด้านคุณธรรม วิชาการ พื้นฐานเทคโนโลยี มีมาตรฐานการศึกษาระดับชาติ มีจิตสำนึก และยึดมั่นในการปกครองระบอบประชาธิปไตยอันมีพระมหากษัตริย์เป็นประมุข มีความตะหนักรักท้องถิ่น และดำเนินชีวิตตามหลักปรัชญาเศรษฐกิจพอเพียง"พันธกิจ"จัดการเรียนการสอนที่มุ่งเน้นให้ผู้เรียน เป็นคนดี มีคุณธรรม รู้จักตนเอง ใช้เทคโนโลยีในการสร้างปัญญา สามารถดำรงชีวิตอยู่ในสังคมอย่างมีความสุข โดยยึดหลักปรัชญาเศรษฐกิจพอเพียง"เป้าประสงค์"โรงเรียนวัดสามัคคีนุกูลมีการบริหารจัดการเพื่อพัฒนาองค์กร      โดยบุคลกรมืออาชีพ เพื่อให้ผู้เรียนมีคุณภาพการศึกษาตามเกณฑ์มาตรฐ าน และนำปรัชญาตามแนวทางเศรษฐกิจพอเพียงมาใช้ในการจัดกิจกรรมการเรียนการสอนชุมชนมีความพึงพอใจ"อัตลักษณ์โรงเรียนวัดสามัคคีนุกูล"ดนตรีเด่น เน้นวิชาการ สืบสานความเป็นไทย"เอกลักษณ์โรงเรียนวัดสามัคคีนุกูล"เด่นวิชาการ"
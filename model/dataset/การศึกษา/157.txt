สิโรจน์ ฉัตรทอง  เป็นนักฟุตบอลชาวไทย ปัจจุบันได้ลงเล่นให้กับสโมสรฟุตบอล พีที ประจวบ เอฟซี ในไทยลีก ในตำแหน่งกองหน้าสิโรจน์ ฉัตรทอง เกิดเมื่อวันที่ 8 ธันวาคม พ.ศ. 2535 ที่จังหวัดสุรินทร์ เป็นลูกคนสุดท้องในบรรดาพี่น้องทั้งหมด 6 คน ครอบครัวมีอาชีพค้าขาย สูญเสียผู้เป็นพ่อไปตั้งแต่เด็ก โดยที่สิโรจน์ไม่เคยมีพื้นฐานการฝึกฟุตบอลหรือผ่านการศึกษาในโรงเรียนกีฬามาก่อนเลย สิโรจน์ จบการศึกษาระดับมัธยมศึกษาตอนต้นที่โรงเรียนสุรวิทยาคาร ก่อนที่จะมาเรียนต่อที่วิทยาลัยเทคนิคสุรินทร์ แต่เรียนไม่จบ จึงออกมาเรียนต่อชั้นมัธยมศึกษาตอนปลาย  จากการศึกษานอกโรงเรียนจังหวัดสุรินทร์  จากนั้นเริ่มต้นการเป็นนักฟุตบอลอาชีพกับนนทบุรี ในระดับลีกภูมิภาค ดิวิชัน 2 ด้วยอายุ 19 ปี ด้วยการเดินทางเข้ากรุงเทพฯ มีเงินติดตัวมาเพียง 2,000 บาทสิโรจน์ เป็นผู้เล่นที่มีความสูงใหญ่ด้วยรูปร่างที่สูงถึง 184 เซนติเมตร ติดทีมชาติครั้งแรกในฐานะตัวสำรอง ในฟุตบอลโลก 2018 รอบคัดเลือก โซนเอเชีย รอบ 12 ทีมสุดท้าย ที่สนามราชมังคลากีฬาสถาน เมื่อวันที่ 6 กันยายน พ.ศ. 2559 ระหว่างทีมชาติไทยพบกับทีมชาติญี่ปุ่น โดยถูกเปลี่ยนตัวลงไปแทน นฤบดินทร์ วีรวัฒโนดม ในนาทีที่ 57 เป็นผู้เล่นคนแรกในที่ถูกเปลี่ยนตัวในการแข่งขันนัดนี้ของทั้งสองทีมสิโรจน์เริ่มเก็บเงินซื้อรองเท้าสตั้ด วันละ 5 บาทในวัยเด็กเยาวชนอาชีพสิโรจน์ สามารถยิงประตูแรกในนามทีมชาติไทย ในการแข่งขันฟุตบอล รอบรองชนะเลิศแมทช์ที่สอง ในรายการ AFF SUZUKI CUP 2016 เมื่อวันที่ 8 ธันวาคม 2559ซึ่งวันนี้ตรงกับวันคล้ายวันเกิดของเขาพอดีด้วยสิโรจน์ ยิง 2 ประตูในการแข่งขันฟุตบอล รอบชิงชนะเลิศ ในรายการ AFF SUZUKI CUP 2016 ที่สนามราชมังคลา กีฬาสถาน เมื่อวันที่ 17 ธันวาคม 2559 ทำให้ทีมชาติไทยสามารถคว้าแชมป์สมัยที่ 5 มาครองในรายการนี้
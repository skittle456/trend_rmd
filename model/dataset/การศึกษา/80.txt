มชณต สุวรรณมาศ  ชื่อเดิม กมลพรรณ สุวรรณมาศ ชื่อเล่น หลิน เป็นนางแบบและนักแสดงหญิงชาวไทย มีผลงานที่สร้างชื่อเสียงคือ เป็นนักแสดงในละครเรื่อง เดอะดรีมเมอร์ คอนโด/บาริสต้า/สถาปนิกมชณต สุวรรณมาศ เดิมชื่อกมลพรรณ สุวรรณมาศ เกิดเมื่อวันจันทร์ที่ 3 สิงหาคม พ.ศ. 2535 เธอเป็นบุตรคนเดียว สำเร็จการศึกษาระดับมัธยมศึกษาจากโรงเรียนสายน้ำผึ้งและปัจจุบันจบการศึกษาแล้วจากมหาวิทยาลัยรังสิต คณะอุตสาหกรรมท่องเที่ยวและการบริการ สาขาการจัดการการท่องเที่ยว เริ่มเป็นนางแบบตั้งแต่ศึกษาอยู่ชั้นมัธยมศึกษาปีที่ 5 โดยอารยา อินทรา เป็นผู้ชักชวนมาถ่าย Lookbook ชุดฤดูร้อน 2554 ของสินค้ายี่ห้อ Theatre จากนั้นก็เริ่มเข้าสู่วงการนางแบบเต็มตัว และเริ่มรับงานเดินแบบ ELLE Fashion Week 2012 หลังจากนั้นเริ่มมีผลงานอื่น ๆ เช่น ถ่ายแบบ เล่นมิวสิกวิดีโอ โดยผลงานการแสดงที่สร้างชื่อเสียงเป็นอันดับแรก คือ เดอะดรีมเมอร์ คอนโด/บาริสต้า/สถาปนิก ในปี 2559 อีกทั้งยังมีผลงานทางภาพยนตร์ได้แก่ภาพยนตร์เรื่อง มิสเตอร์เฮิร์ท มือวางอันดับเจ็บ เล่นร่วมกับซันนี่ สุวรรณเมธานนท์, มารี เบิร์นเนอร์ และพงศธร จงวิลาส ในปี 2560
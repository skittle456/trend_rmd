มายา เป็นละครแนวชีวิต จากบทประพันธ์ของ ว.วินิจฉัยกุล ถูกนำมาสร้างเป็นละครโทรทัศน์มาแล้ว 4 ครั้งด้วยกัน ครั้งแรกในปี พ.ศ. 2524 ทาง ช่อง 9 ครั้งที่ 2 และ 3 ออกอากาศทาง ช่อง 7 ในปี พ.ศ. 2531 และ พ.ศ. 2544 ตามลำดับ โดยครั้งที่ 3 ซอนย่า คูลลิ่ง ได้รับรางวัลโทรทัศน์ทองคำ สาขาดารานำหญิงดีเด่น และครั้งที่ 4 ในปี พ.ศ. 2560 นำแสดงโดย เป้ อารักษ์ คู่กับ ขวัญ อุษามณีครั้งแรกเมื่อปี พ.ศ. 2524 ผลิตโดยบริษัท ไทยทีวีการละคร จำกัด เขียนบทโทรทัศน์โดยชนินท์พร กำกับการแสดงโดยกำธร สุวรรณปิยะศิริ นำแสดงโดยอัศวิน รัตนประชา, เดือนเต็ม สาลิตุล, นวลปรางค์ ตรีชิต, เนาวรัตน์ ซื่อสัตย์, มารศรี อิศรางกูร ณ อยุธยา, เอกลักษณ์ ยลระบิล, ทม วิศวชาติ, สินีนาฏ โพธิเวส ออกอากาศทาง ช่อง 9ครั้งที่สองเมื่อปี พ.ศ. 2531 สุรางค์ เปรมปรีดิ์ มอบหมายให้บริษัท กันตนา จำกัด เป็นผู้ผลิต เขียนบทโทรทัศน์โดยวิลาสิณี กำกับการแสดงโดยอดุลย์ บุญบุตร นำแสดงโดยสถาพร นาควิลัย, อรพรรณ พานทอง, ชไมพร จตุรภุช, อาภาพร กรทิพย์, มารศรี อิศรางกูร ณ อยุธยา,  นัฏฐา ลอยด์, วทัญญู มุ่งหมาย, อภิชาติ หาลำเจียก, พิศมัย วิไลศักดิ์, สุทธีวิจิตร วีระเดชกำแหง, อรสา อิศรางกูร ณ อยุธยา ออกอากาศทาง ช่อง 7ครั้งที่สามเมื่อปี พ.ศ. 2544 ผลิตโดยบริษัท โพลีพลัส เอ็นเตอร์เทนเม้นท์ จำกัด เขียนบทโทรทัศน์โดยงามแสงเดือน กำกับการแสดงโดยมารุต สาโรวาท นำแสดงโดยธีรภัทร์ สัจจกุล, นภคปภา นาคประสิทธิ์, ซอนย่า คูลลิ่ง, มาริสา แอนนิต้า, ดวงดาว จารุจินดา, ภัทรพล ศิลปาจารย์, สันติสุข พรหมศิริ, พิศมัย วิไลศักดิ์, อรสา พรหมประทาน, อำภา ภูษิต โดยรุ่นนี้ได้ยกกองไปถ่ายทำที่สหรัฐอเมริกา ออกอากาศทุกวันศุกร์ - อาทิตย์ เริ่ม 14 ธันวาคม พ.ศ. 2544 - 18 มกราคม พ.ศ. 2545 ทาง ช่อง 7และนำกลับมาสร้างใหม่อีกครั้งในปี พ.ศ. 2560 ผลิตโดยบริษัท โพลีพลัส เอ็นเตอร์เทนเม้นท์ จำกัด เขียนบทโทรทัศน์โดยสวิตตา กำกับการแสดงโดยบุญชู พิทักษ์เลิศกุล นำแสดงโดย อารักษ์ อมรศุภศิริ, เฌอมาวีร์ สุวรรณภาณุโชค, อุษามณี ไวทยานนท์, ขอขวัญ เรสตอล, ดวงดาว จารุจินดา, วศิน อัศวนฤนาท, เขตต์ ฐานทัพ, อุทุมพร ศิลาพันธ์, มณีนุช เสมรสุต, กชกร นิมากรณ์, ณหทัย พิจิตรา, รชยา รักกสิกร, ทนงศักดิ์ ศุภการ, วันชัย เผ่าวิบูลย์, นภาพร หงสกุล โดยรุ่นนี้ได้ไปถ่ายทำที่อังกฤษ ออกอากาศทุกวันศุกร์ - อาทิตย์ เริ่ม 26 พฤษภาคม พ.ศ. 2560–30 มิถุนายน พ.ศ. 2560 ต่อจากละครเรื่องน้ำเซาะทราย   กลุ่มนักศึกษาไทยในอังกฤษต่างพากันพูดถึง พิตะวัน สัจจามาตย์ สาวไฮโซนามสกุลดัง ที่สามารถสอบชิงทุนรัฐบาลได้คะแนนสูงสุดเป็นประวัติการณ์ พิตะวันมักจะเล่าชีวิตอันสวยหรูที่เมืองไทยให้คนอื่นฟังอยู่เสมอ รวมถึงเรื่อง “คุณแม่” ที่รักเธอสุดหัวใจ อินทนิล สัจจามาตย์ แต่ความจริงแล้ว พิตะวันเป็นเพียงแค่เด็กรับใช้ในบ้านที่ต้องคอยรองรับอารมณ์ที่เปลี่ยนแปลงของอินทนิลอยู่ตลอดเวลา ทำให้เธอเติบโตมาโดยขาดความรักและต้องการการยอมรับ จึงเลือกที่จะปกปิดตัวตนที่ต่ำต้อย และสร้างตัวตนใหม่ให้กลายเป็น พิตะวัน สัจจามาตย์ ลูกสาวเศรษฐีนีที่ร่ำรวย มีชีวิตที่เพอร์เฟกต์ ชนิดที่ใครเห็นก็ต้องอิจฉาตามภาพมายาที่พิตะวันมักจะวาดฝันอยากให้ตัวเองเป็นตั้งแต่วัยเด็กอยู่เสมอๆเธอใช้ความสวยหว่านเสน่ห์กับ ดร.ภิทูร หัวหน้าผู้ดูแลนักศึกษาไทยประจำมหาวิทยาลัยเพื่อแลกกับเงินที่จะทำให้เธออยู่รอดได้ จนวันหนึ่งเธอได้พบกับ รชานนท์ หนุ่มนักเรียนนอกลูกผู้ดี มีมรดกเพียบ ทันทีที่เธอได้เจอกับรชานนท์ก็รู้ทันทีว่าเขานี่ละที่จะทำให้เธอมีชีวิตที่หรูหราอย่างที่เคยฝันไว้ เธอจึงทิ้งภิทูรแบบไม่ใยดี หากเรื่องกลับไม่ง่าย เมื่อ หม่อมมณีฉาย ป้าแท้ๆ ของรชานนท์คิดจับคู่รชานนท์กับ บุษบามินตรา ลูกสาวของ เพ็ญพักตร์ เพื่อนสนิท แม้บุษบามินตราจะมีแฟนอยู่แล้วอย่าง รวิศ หนุ่มหล่อแสนดีอยู่แล้ว แต่กลับถูกดึงเข้าไปในความสัมพันธ์นี้ มิหนำซ้ำรชานนท์ยังไปแอบหลงรัก อลิสา สัจจามาตย์ หลานสาวอีกคนของอินทนิลอีกด้วย ทำให้พิตะวันกลัวว่ารชานนท์จะถูกคนอื่นแย่งไป จึงยอมทำทุกทางโดยไม่สนผิดหรือถูก แม้กระทั่งยอมเอาตัวเข้าแลกเธอก็ยอม ขอเพียงได้รชานนท์มาครอบครอง!!
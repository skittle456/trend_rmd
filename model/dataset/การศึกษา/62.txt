หม่อมราชวงศ์ถนัดศรี  สวัสดิวัตน์  เป็น ศิลปินแห่งชาติ นักแสดง นักร้อง นักเขียน และนักจัดรายการวิทยุโทรทัศน์  มีชื่อเสียงเป็นที่รู้จักจากการแนะนำและจัดระดับความอร่อยของร้านอาหาร ในชื่อ "เชลล์ชวนชิม" สัญลักษณ์ชามลายผักกาด ทางหนังสือพิมพ์สยามรัฐ ตั้งแต่ พ.ศ. 2504  โดยดัดแปลงมาจาก  "มิชลินไกด์" ของผลิตภัณฑ์มิชลิน รายการโทรทัศน์ "การบินไทยไขจักรวาล", "ครอบจักรวาล"  ติดต่อกันมานานหลายปี  นอกจากนี้ยังเป็นนักร้องเพลงลูกกรุง ที่มีชื่อเสียง เช่น ข้องจิต, สีชัง, ยามรัก, หวงรัก, วนาสวาท, ระฆังทอง, โศก ฯลฯหม่อมราชวงศ์ถนัดศรี สวัสดิวัตน์ เป็นโอรสคนโตในหม่อมเจ้าเฉลิมศรีสวัสดิวัตน์ สวัสดิวัตน์ กับ หม่อมเจริญ สวัสดิวัตน์ ณ อยุธยา เกิดวันเสาร์ที่ 28 พฤษภาคม 2469 ที่วังเพชรบูรณ์  เติบโตอยู่ภายในวังสระปทุมมีพี่สาวและน้องชาย คือเภสัชกรหญิง หม่อมราชวงศ์สนองศรี สวัสดิวัตน์หม่อมราชวงศ์เพิ่มศรี สวัสดิวัตน์  ท.ช. ,ท.ม.เริ่มการศึกษาที่โรงเรียนราชินี พ.ศ. 2481 และโรงเรียนเทพศิรินทร์  พ.ศ. 2485 มีเลขประจำตัวนักเรียน ท.ศ.5444 จนจบชั้นมัธยมในปีต่อมา นับรุ่นคือนักเรียนเก่าเทพศิรินทร์รุ่นปี 2485  แล้วศึกษาต่อที่มหาวิทยาลัยธรรมศาสตร์และการเมือง พร้อมกับเริ่มเข้าวงการบันเทิง เป็นนักแสดงและร้องเพลงหารายได้ ช่วงหลังสงครามโลกครั้งที่ 2 เดินทางไปศึกษาต่อที่ประเทศอังกฤษนักจัดรายการวิทยุ บีบีซี ภาคภาษาไทย ที่ประเทศอังกฤษเมื่อกลับประเทศไทย ได้เป็นนักร้องให้กับวงสุนทราภรณ์ และร่วมงานกับโทรทัศน์ช่อง 4 บางขุนพรหม ด้านละครและขับเสภา/ร้องเพลงไทย เคยรับบทเด่น เป็น "ตั๋งโต๊ะ" ในงิ้วไทย "สามก๊ก" บทพระนิพนธ์ในพระเจ้าบรมวงศ์เธอ พระองค์เจ้าวรวรรณากร กรมพระนราธิปประพันธ์พงศ์ ซึ่งมี อารีย์ นักดนตรี และเทิ่ง สติเฟื่อง ร่วมแสดง พ.ศ. 2499 รวมถึงแสดงนำใน "สุริยานีไม่ยอมแต่งงาน" ซึ่งเป็นละครโทรทัศน์เรื่องแรกของไทย พ.ศ. 2499 ในปีเดียวกันด้วยดาราร่วมแสดงภาพยนตร์ไทย "วนาลี" พ.ศ. 2502  และ "นางแมวผี" พ.ศ. 2503 นักแสดงรับเชิญ ร่วมกับ คุณหญิงจินตนา ยศสุนทร, อิงอร ฯลฯ ในรายการ "สัมนานักสืบ" ดำเนินรายการโดย พ.อ.ถาวร ช่วยประสิทธิ์  ทางทีวีกองทัพบก ช่อง 7 ขาวดำ  พ.ศ. 2508ปรากฏตัวพิเศษฉากเพลง "ยามรัก" ในภาพยนตร์ไทยซาวด์ออนฟิล์ม เรื่อง "กลัวเมีย" ของ ศรีกรุงภาพยนตร์  พ.ศ. 2514 กำกับการแสดงโดยขุนวิจิตรมาตรา  นำแสดงโดยสมบัติ เมทะนี และอรัญญา นามวงศ์ผู้จัดและดำเนินรายการวิทยุ "ครอบจักรวาล" ช่วงทศวรรษ 2520-2530ปัจจุบัน ยังเขียนบทความประจำคอลัมน์ "ถนัดศรีชวนชิม" ให้กับหนังสือพิมพ์มติชนรายสัปดาห์ และหนังสือพิมพ์ไทยรัฐ รวมถึงผลิตและจัดรายการโทรทัศน์ร่วมกับบุตรชาย หม่อมหลวงศิริเฉลิม  สวัสดิวัตน์  พ.ศ. 2551หม่อมราชวงศ์ถนัดศรี  สวัสดิวัตน์ เคยได้รับการแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516ศิลปินแห่งชาติ สาขาศิลปะการแสดง  พ.ศ. 2551รางวัลนราธิป "นักเขียนอาวุโส" พ.ศ. 2551รางวัลเกียรติยศคนทีวี ในงานประกาศผลรางวัลโทรทัศน์ทองคำ ครั้งที่ 25 ประจำปี พ.ศ. 2551สมรสครั้งที่ 1  กับหม่อมหลวงประอร  มาลากุล  มีบุตร 2 คน คือหม่อมหลวงศิริเฉลิม  สวัสดิวัตน์ พลตรี หม่อมหลวงเพิ่มวุทธ์  สวัสดิวัตน์   มีบุตรธิดา 4 คนคือจรสพรรณ สวัสดิวัตน์ ณ อยุธยากรรณ สวัสดิวัตน์ ณ อยุธยากุณฑลทิพย์ สวัสดิวัตน์ ณ อยุธยาจิรวุฒิ สวัสดิวัตน์ ณ อยุธยาสมรสครั้งที่ 2  กับนางโรจนา สวัสดิวัตน์ ณ อยุธยา  มีบุตร 1 คน คือ หม่อมหลวงภาสันต์  สวัสดิวัตน์  มีบุตร 2 คนอรดา สวัสดิวัตน์ ณ อยุธยาภิรดา สวัสดิวัตน์ ณ อยุธยาพ.ศ. 2552 -  เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น 4 จตุตถดิเรกคุณาภรณ์ 
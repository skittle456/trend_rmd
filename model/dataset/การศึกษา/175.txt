วิทยาลัยพัฒนศาสตร์ ป๋วย อึ๊งภากรณ์ หรือชื่อเดิมคือ สำนักบัณฑิตอาสาสมัคร เป็นหน่วยงานของมหาวิทยาลัยธรรมศาสตร์มีสถานะเทียบเท่าคณะวิชา รับผิดชอบดำเนินการให้การศึกษา อบรม ฝึกฝน การให้บริการแก่ชุมชน และสร้างเสริมประสบการณ์เกี่ยวกับท้องถิ่นชนบทให้แก่ บัณฑิต ที่จบการศึกษาระดับปริญญาตรีจากทุกสาขาวิชา และทุกสถาบัน เพื่อให้มีความสนใจและเข้าใจปัญหาของชนบทสำนักบัณฑิตอาสาสมัคร เป็นหน่วยงานของมหาวิทยาลัยธรรมศาสตร์โดยก่อตั้งขึ้นตามดำริของศาสตราจารย์ ดร.ป๋วย อึ๊งภากรณ์อดีตอธิการบดี เพื่อรับผิดชอบดำเนินการให้การศึกษา อบรม ฝึกฝน การให้บริการแก่ชุมชน และสร้างเสริมประสบการณ์เกี่ยวกับท้องถิ่นชนบทให้แก่บัณฑิต ที่จบการศึกษาระดับปริญญาตรีจากทุกสาขาวิชา และทุกสถาบัน โดยเริ่มดำเนินการมาตั้งแต่ปี พ.ศ. 2512 โดยเป็นลักษณะเปิดโอกาสให้บัณฑิตได้ไปเรียนรู้สภาพชีวิตความเป็นอยู่ ปัญหา และความต้องการของชาวชนบท ทั้งยังได้ใช้ความรู้ที่ศึกษาเล่าเรียนมา ทำงานให้เกิดประโยชน์ต่อชุมชนชนบทพ.ศ. 2558 สำนักบัณฑิตอาสาสมัคร ได้รับการเปลี่ยนชื่อและขยายบทบาทให้เป็น วิทยาลัยพัฒนศาสตร์ ป๋วย อึ๊งภากรณ์  ตามมติของมหาวิทยาลัย เมื่อวันที่ 30 มีนาคม 2558 และทางวิทยาลัยจะเป็นหน่วยงานในการจัดการศึกษาทั้งในระดับปริญญาตรี หลักสูตรศิลปศาสตรบัณฑิต สาขาการพัฒนาเชิงสร้างสรรค์ หลักสูตรประกาศนียบัตรบัณฑิต  หลักสูตรปริญญาโท  และการเปิดหลักสูตรปริญญาเอกในอนาคต รวมทั้งการทำหน้าที่บริการวิชาการแก่สังคม ตามพระราชบัญญัติมหาวิทยาลัยธรรมศาสตร์ พ.ศ. 2558เป็นโครงการฝึกอบรมสำหรับบุคคลทั่วไป ได้แก่เทคนิคการจัดการความรู้ในงานพัฒนาเทคนิคการวางแผนกลยุทธ์ในงานพัฒนาการเขียนและวิเคราะห์โครงการพัฒนาการพัฒนาโครงการและการติดตามอย่างมีส่วนร่วมการติดตามและประเมินผลโครงการพัฒนาเทคนิคการจัดการความรู้ในงานพัฒนา"หลักสูตรศิลปศาสตรบัณฑิต "  เป็นหลักสูตรโครงการพิเศษ ปริญญาตรี 4 ปี โดยเปิดรับผู้จบ ม.6 หรือเทียบเท่า เข้าศึกษาต่อ โดยเน้นกระบวนการเรียนรู้เชิงปฏิบัติการ  และเน้นการปฏิบัติ ผ่านการเรียนรู้จากการทำโครงการ  และโครงการเพื่อแก้ไขปัญหาในสังคม  มีอยู่ด้วยกัน 3 กลุ่มวิชา ได้แก่ 1. การพัฒนาชุมชนร่วมสมัย 2. การพัฒนาธุรกิจเพื่อสังคม และ 3. การจัดการงานอาสาสมัคร เพื่อผู้ที่สำเร็จการศึกษาออกไปสามารถทำงานได้อย่างหลากหลาย ไม่ว่าจะเป็นนักพัฒนาและสร้างสรรค์นวัตกรรมทางสังคม วัฒนธรรม และชุมชน ผู้ประกอบการงานสัมมนา และผู้ประกอบการทางสังคม นักพัฒนาชุมชน นักพัฒนาสังคม นักพัฒนาวัฒนธรรม ผู้จัดการงานอาสาสมัคร ผู้จัดการโครงการทางสังคม วัฒนธรรม ชุมชนและสิ่งแวดล้อม ผู้จัดการงานธุรกิจทารับผิดชอบต่อสังคม  ฯลฯพท.240 งานอาสาสมัครกับการพัฒนาสังคม  เป็นรายวิชาเลือกเสรีสำหรับนักศึกษาทุกคณะในมหาวิทยาลัยธรรมศาสตร์  โดยครอบคลุมแนวคิดเกี่ยวกับการทำงานอาสาสมัคร พัฒนาการของงานอาสาสมัครและขบวนการเคลื่อนไหวทางสังคมขององค์กรอาสาสมัคร และการพัฒนาตนเอง โดยมีการศึกษาทั้งภาคทฤษฎีและภาคปฏิบัตินอกสถานที่บอ.200 ความรู้เบื้องต้นว่าด้วยชนบทไทยและชนบทในอาเซียน  เป็นรายวิชาเลือกเสรีสำหรับนักศึกษาทุกคณะในมหาวิทยาลัยธรรมศาสตร์ โดยส่งเสริมองค์ความรู้ของการอยู่ร่วมกันในสังคมที่มีความแตกต่างทางชาติพันธุ์ ภาษา วัฒนธรรม และเพื่อรองรับการเข้าสู่ประชาคมอาเซียนของประเทศไทย โดยมีการศึกษาทั้งภาคทฤษฎีและการศึกษาดูงานในเขตชายแดนและ/หรือประเทศเพื่อนบ้านหลักสูตรประกาศนียบัตรบัณฑิต สาขาบัณฑิตอาสาสมัคร  เป็นหลักสูตร 2 ภาคการศึกษาปกติ เพื่อทำความเข้าใจสังคมชนบทไทย ศึกษาแนวคิดการพัฒนาชนบท รวมตลอดถึงการเรียนรู้เครื่องมือที่ใช้ในการศึกษาวิเคราะห์ชุมชน และฝึกปฏิบัติงานในชุมชนศิลปศาสตรมหาบัณฑิต สาขาการพัฒนาเชิงสร้างสรรค์  Master of Arts, Creative Development  พัฒนาและปรับปรุงหลักสูตรมาจากหลักสูตรเดิม ศิลปศาสตรมหาบัณฑิต สาขาชนบทศึกษาและการพัฒนา  Master of Arts, Rural Studies and Development  เป็นการศึกษาภาคปกติและภาคค่ำในระบบทวิภาค จัดการเรียนการสอนเป็นภาษาไทย โดยมีวัตถุประสงค์เพื่อผลิตมหาบัณฑิตให้เป็นนักวิจัย นักวิชาการ และผู้รับผิดชอบงานพัฒนาชนบท ที่มีความสามารถ ทักษะ และจริยธรรม ในการใช้ความรู้ และสร้างความรู้ ได้อย่างสอดคล้องกับเงื่อนไขการเปลี่ยนแปลง การบูรณาการทฤษฎีและศาสตร์แห่งการพัฒนา เพื่อมุ่งไปสู่การพัฒนาที่ยั่งยืนหมายเหตุ คำนำหน้านามของผู้ดำรงตำแหน่งคณบดีและผู้รักษาการแทนคณบดีเป็นคำนำหน้านามตามตำแหน่งทางวิชาการในขณะนั้นศาสตราจารย์ ดร.ป๋วย อึ๊งภากรณ์ ผู้ก่อตั้งคุณ สุลักษณ์ ศิวรักษ์ ดุษฎีบัณฑิตกิตติมศักดิ์ สาขาวิชาการพัฒนาเชิงสร้างสรรค์ ปี 2560คุณ เดช พุ่มคชา  ผู้ร่วมจัดตั้งมูลนิธิอาสาสมัครเพื่อสังคม รองศาสตราจารย์ สุรัสวดี หุ่นพยนต์  อดีตผู้อำนวยการสำนักบัณฑิตอาสาสมัคร และประธานมูลนิธิอาสาสมัครเพื่อสังคมคุณ เตือนใจ ดีเทศน์ ดุษฎีบัณฑิตกิตติมศักดิ์ สาขาชนบทศึกษาและการพัฒนา ปี 2558 คุณหญิงสุพัตรา มาศดิตถ์  รัฐมนตรีหญิงคนแรกของประเทศไทยที่มาจากการเลือกตั้งผู้ช่วยศาสตราจารย์ ดร.ประภา กาหยี  อดีตอธิการบดีมหาวิทยาลัยราชภัฏภูเก็ตรองศาสตราจารย์ พรรณยุพา นพรัก  คณบดีคณะรัฐศาสตร์และสังคมศาสตร์ มหาวิทยาลัยพะเยารองศาสตราจารย์ ดร. ไชยันต์ รัชชกูล  อดีตคณบดีคณะรัฐศาสตร์ มหาวิทยาลัยอุบลราชธานีคุณ ประยงค์ ดอกลำไย  นักพัฒนาอิสระ
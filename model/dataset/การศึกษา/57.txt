ชาตรี  ศรีชล เป็นนักร้องเพลงลูกทุ่งชายเสียงดีเลือดนักสู้จากเมืองน้ำเค็ม เขามีความสามารถทั้งการร้องเพลง รวมทั้งการประพันธ์เพลงลูกทุ่งในระดับชั้นแนวหน้าของวงการลูกทุ่งเมืองไทย ผลงานเพลงทั้งทีเจขาร้องและประพันธ์ เป็นที่รู้จักของแฟนเพลงมากมาย ชาตรี ศรีชล เป็นเจ้าของผลงานเพลงดังอย่าง " สาวผักให่ " , สมัครรักสมัครแฟน " และอื่นๆอีกมาก  ชาตรี ศรีชล มีชื่อจริงว่า สมบุญ ลีเส็ง เกิดวันจันทร์ เดือนกุมภาพันธ์  พ.ศ. 2492  ที่บ้านนากระรอก  ต.ทุ่งขวาง  อ.พนัสนิคม จ.ชลบุรี  ชาตรี ศรีชล  เรียนหนังสือจบชั้นมัธยมศึกษาปีที่  6  ที่โรงเรียนชลชาย โรงเรียนประจำจังหวัดชลบุรี  ปัจจุบันคือ โรงเรียนชลราษฎรอำรุงก้าวเข้าสู่วงการเพลงลูกทุ่งด้วยการไปสมัครร้องเพลงกับวง "รวมดาวกระจาย " ของครูสำเนียง ม่วงทอง ในยุคแรก ก่อนออกจากวงครูสำเนียง ก็มาสมัครอยู่กับวงของครูสุรพล สมบัติเจริญ   เมื่อปลายปี พ.ศ. 2511 โดยแต่งเพลงและช่วยเคาะจังหวะการร้องเพลงให้สีนวลในช่วงแรกๆคือเพลง "รักหน่อยนะ" จนสีนวลมีชื่อเสียง  เมื่อปี พ.ศ. 2513 ออกจากวงสีนวล  สมบัติเจริญ  มาตั้งวงเป็นของตัวเอง  แต่ทำวงแค่ปีเดียวมีปัญหาต้องยุบวงเนื่องจากต้องโทษด้วยข้อคดีหนีการเกณฑ์ทหาร เมื่อพ้นโทษแล้ว ได้ตั้งวงใหม่ และประสพความสำเร็จด้วยเพลง "ไปเอาเหล้ามา" จากงานประพันธ์ของตัวเอง  หลังจากเลิกวงแล้วก็ร้องเพลงตามห้องอาหารและรับเชิญเป็นบางโอกาส   ชาตรี ศรีชล ร้องเพลงบันทึกแผ่นเสียงเพลงแรกคือเพลงบัวหลวง  ปีพ.ศ.  2512  ส่วนผลงานเพลงที่สร้างชื่อมีมากมาย อาทิ  "สมัครรักสมัครแฟน" ,"ช้ำรักจากเมืองชล" "สาวผักไห่" "วอนแฟนเพลง" , "โฉมนาง" , "เมาเหล้าเมารัก" , "รอไม่ไหว" ,  "สาวอาปาเช่" ฯลฯ ชาตรี  ศรีชล ถือว่าเป็นนักร้องอัจฉริยะคนหนึ่ง  ในวันหนึ่งๆ สามารถประพันธ์เพลงได้หลายสิบเพลงเลยทีเดียว โดยเฉพาะถ้าได้ดื่มสุราด้วยแล้ว ว่ากันว่าสมองแล่นเขียนเพลงได้อรรถรสนินัก  เพลงที่ชาตรีประพันธ์ไว้มีอยู่ราว 200 เพลง โดยเพลงที่ยังไม่เคยบันทึกเสียงมีราว 100 เพลงจากบทเพลง "ช้ำรักจากเมืองชล" ที่เนื้อหาของเพลงส่วนหนึ่งมีว่า "พี่ยากจนจากชลบุรี ขอน้องปราณีสงสารพี่หน่อย"  แต่เจ้าตัวไม่ชำรักแน่  เพราะคนชื่อ " ปราณี " ที่ปรากฏในบทเพลงคือคู่ชีวิตในเวลาต่อมา  ทั้งสองมีบุตรด้วยกัน  4  คน ชาย 1  คน หญิง 3  คน   ช่วงท้ายของชีวิต ชาตรี ศรีชล เข้ารักษาตัวที่โรงพยาบาลบ่อย สุขภาพเสื่อมโทรมไว  เนื่องจากดื่มสุราหนัก  และท้ายที่สุด  ก็เสียชีวิตที่โรงพยาบาลชลบุรี   เมื่อวันที่  16  พฤษภาคม  2532 รวมอายุได้ 40 ปี 
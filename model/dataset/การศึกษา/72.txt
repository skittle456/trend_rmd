นายปรีชา ผ่องเจริญกุล เป็นอดีตสมาชิกสภาผู้แทนราษฎรจังหวัดเชียงใหม่ สังกัดพรรคสามัคคีธรรม และอดีตที่ปรึกษารัฐมนตรีช่วยว่าการกระทรวงพาณิชย์  ในรัฐบาลของนายอภิสิทธิ์ เวชชาชีวะอดีตนักกิจกรรมสมัย 14 ตุลา เป็นบุคคล ควบคุมรถบัญชาการ ฝ่ายนักศึกษาในเหตุการณ์ 14 ตุลา นายปรีชา เกิดเมื่อวันที่ 27 มีนาคม พ.ศ. 2495 เป็นบุตรของนายจู๋ กับนางสุภา ผ่องเจริญกุล มีน้องสาว 2 คน สำเร็จการศึกษาชั้นมัธยมจากโรงเรียนปรินส์รอยแยลส์วิทยาลัย ระดับปริญญาตรีคณะวารสารศาสตร์และสื่อสารมวลชน มหาวิทยาลัยธรรมศาสตร์ ปริญญาโทสาขาเศรษฐศาสตร์ มหาวิทยาลัยเชียงใหม่ และ ปริญญาโทสาขารัฐประศาสนศาสตร์ มหาวิทยาลัยฮาร์วาร์ด ประเทศสหรัฐอเมริกา นายปรีชา สมรสกับนางวรนันท์ ผ่องเจริญกุล มีบุตรชาย 2 คน คือ นายชานนท์ ผ่องเจริญกุล และนายชนะ ผ่องเจริญกุลนายปรีชา เคยได้รับเลือกตั้งเป็นสมาชิกสภาผู้แทนราษฎร จังหวัดเชียงใหม่ สังกัดพรรคสามัคคีธรรม ในการเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 หรือการเลือกตั้ง พ.ศ. 2535/1 ต่อมาได้ลงสมัครรับเลือกตั้งอีกครั้งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 สังกัดพรรคประชาธิปัตย์ แต่ไม่ได้รับเลือกตั้ง โดยแพ้ให้กับ 3 ผู้สมัครจากพรรคพลังประชาชนนายปรีชา เคยได้รับแต่งตั้งเป็นผู้ช่วยเลขานุการรัฐมนตรีว่าการกระทรวงการต่างประเทศ  ต่อมาในรัฐบาลนายอภิสิทธิ์ เวชชาชีวะ ได้รับการแต่งตั้งให้ดำรงตำแหน่งที่ปรึกษารัฐมนตรีช่วยว่าการกระทรวงพาณิชย์ 
อาด็อล์ฟ กาสทอน อ็อยเกน ฟิค  เป็นจักษุแพทย์ชาวเยอรมัน เป็นบุตรของนักกายวิภาคศาสตร์ ฟรันทซ์ ลูทวิช ฟิค และเป็นหลานของนักสรีรวิทยา อาด็อล์ฟ อ็อยเกน ฟิค เขาได้รับการเลี้ยงดูจากครอบครัวของลุงและเข้าร่วมในสงครามฝรั่งเศส-ปรัสเซีย ก่อนจะเรียนวิชาแพทย์ที่เมืองเวือทซ์บวร์ค ในปี ค.ศ. 1879 ฟิคเดินทางไปรักษาตัวจากวัณโรคที่แอฟริกาใต้ ก่อนจะกลับมาเยอรมนี ในปี ค.ศ. 1888 เขาได้ประดิษฐ์เลนส์สัมผัสจากกระจกสีน้ำตาล มีเส้นผ่านศูนย์กลาง 18–21 มิลลิเมตร เลนส์ของฟิคถือเป็นเลนส์สัมผัสชนิดแรกระหว่าง ค.ศ. 1887–1914 ฟิคดำรงตำแหน่งหัวหน้าภาควิชาจักษุวิทยาและสรีรวิทยาที่มหาวิทยาลัยซูริก ก่อนจะทำงานเป็นแพทย์สนามในสงครามโลกครั้งที่หนึ่ง เขาถูกฝ่ายฝรั่งเศสจับตัวและปล่อยตัวออกมาในปี ค.ศ. 1919 ฟิคเสียชีวิตในปี ค.ศ. 1937
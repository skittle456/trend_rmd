ปรีชา ชนะภัย หรือที่รู้จักกันในชื่อ เล็ก คาราบาว เป็นนักแสดง นักร้อง นักดนตรี และมือกีตาร์วงคาราบาว และเป็นนักกีตาร์ฝีมือดีคนหนึ่งของเมืองไทย มีความสามารถในการเล่นกีตาร์โดยไม่ใช้ปิ๊ก มีฝีมือการโซโล่กีตาร์อันดับต้น ๆ ของประเทศ รวมทั้งเล่นเครื่องดนตรีได้หลากหลาย เช่น แบนโจ, คีย์บอร์ด , เปียโน , กลอง , ซอ เป็นต้น บทเพลงที่แสดงถึงความสามารถทางดนตรีของเล็กที่เห็นเด่นชัดคือเพลง ขุนเขายะเยือก ซึ่งเป็นเพลงบรรเลงที่มีการโซโล่กีตาร์ยาวนานถึง 5 นาที ในอัลบั้ม หากหัวใจยังรักควาย ในปี พ.ศ. 2538 ที่สมาชิกวงในยุคคลาสสิกไลน์อัพกลับมารวมตัวกันอีกครั้ง หลังจากที่แยกย้ายกันไปทำอัลบั้มเดี่ยวของแต่ละคนเล็ก คาราบาว เกิดวันที่ 18 เมษายน พ.ศ. 2498 ที่กรุงเทพมหานคร  เล็กจบการศึกษาระดับมัธยมต้นที่โรงเรียนวัดเขมาภิรตาราม และเข้าเรียนระดับอาชีวศึกษาที่โรงเรียนช่างก่อสร้างอุเทนถวาย รุ่นเดียวกับแอ๊ด - ยืนยง โอภากุล เล็กเล่นดนตรีครั้งแรกในแนวเพลงคลาสสิก และเข้าร่วมกับวงเพรสซิเดนท์ เล่นตามห้องอาหารในโรงแรมต่าง ๆ ในตำแหน่งมือกีตาร์ เป็นที่เลื่องลือกันในหมู่นักดนตรีว่า เล่นได้ดี จนกระทั่งแอ๊ดกับวงคาราบาวและวงโฮป ซึ่งเป็นวงแบ็คอัพได้มาเล่นดนตรีในโรงแรมเดียวกัน โดยวงเพรสซิเดนท์เริ่มเล่นก่อน และต่อด้วยคาราบาว แต่เมื่อถึงคิวของวงคาราบาว เล็กได้ขอเพลงที่ทำให้วงคาราบาวและวงโฮป ถูกไล่ออกและตกงานคือเพลง ลุงขี้เมา ในอัลบั้ม ขี้เมา ที่วางแผงเมื่อปี พ.ศ. 2524 ซึ่งเป็นเพลงไทย หลังเล็กที่อยู่ในอาการมึนเมาทราบข่าวก็เข้าไปพังทรัพย์สินในโรงแรมจนแอ๊ดต้องเข้าไปช่วย หลังจากนั้นเล็กจึงต้องชดใช้ความผิดด้วยการเข้าร่วมวงคาราบาว และออกอัลบั้มในชุดที่ 2 ของวง ในชุด แป๊ะขายขวด ในปี พ.ศ. 2525เมื่อคาราบาวโด่งดังถึงขีดสุดจากอัลบั้ม เมด อิน ไทยแลนด์ ที่สามารถทำยอดขายได้สูงที่สุดในประเทศไทยถึง 5,000,000 ตลับในปี พ.ศ. 2527 เล็กจึงได้แสดงภาพยนตร์เป็นครั้งแรก ในเรื่อง หยุดหัวใจไว้ที่รัก ซึ่งได้บินไปถ่ายทำไกลถึงประเทศญี่ปุ่น โดยรับบทเป็นพระเอกเอง ประกบคู่กับนางเอก อนุสรา จันทรังษี และหลังจากนั้นก็ได้ขึ้นคอนเสิร์ตทำโดยคนไทยซึ่งเป็นคอนเสิร์ตใหญ่ของวงที่สนามเวโลโดรม หัวหมาก ในต้นปี พ.ศ. 2528 ซึ่งคอนเสิร์ตดังกล่าวมีผู้ชมกว่า 60,000 คน และได้แสดงภาพยนตร์เรื่องเสียงเพลงแห่งเสรีภาพ ที่ออกฉายในปีเดียวกันด้วย โดยสมาชิกวงคาราบาวได้ร่วมแสดงกันทุกคนเล็กออกอัลบั้มเดี่ยวของตนชุดแรกในปี พ.ศ. 2532 ในช่วงที่วงคาราบาวพักวง ในชื่อชุด ดนตรีที่มีวิญญาณ มีความโดดเด่นและทันสมัยในแนวดนตรีในแบบโพรเกรสซีฟร็อก จึงทำให้ได้รับรางวัลสีสันอะวอร์ดส์ทั้งสาขาศิลปินชายยอดเยี่ยมและอัลบั้มยอดเยี่ยมในปีนั้นด้วย และมีอัลบั้มเดี่ยวออกมาต่อจากนั้นอีก 3 ชุด คือ 1945 นางาซากิ, ภูผาหมอก, เราคนไทย หลังจากนั้น หมี - ขจรศักดิ์ หุตะวัฒนะ ขอเข้าร่วมวงคาราบาวในตำแหน่งกีตาร์โซโล่ เล็กจึงขอลาออกจากวง หลังจากนั้นเล็กมีอัลบั้มของตนเองตามมาอีกหลายชุด เช่น ล. เล็ก, มีดกรีดใจ, ขอทานเจ้าสำราญ, โลกใบนี้ เป็นต้น ก่อนจะกลับมาร่วมวงคาราบาวอีกครั้งตั้งแต่อัลบั้ม อเมริกันอันธพาล ปี พ.ศ. 2541 จนถึงปัจจุบันชีวิตส่วนตัว เล็กสมรสกับ ศศิธร ชนะภัย โดยมีบุตรชาย 2 คน ชื่อ ต๊อด และ แฟ้บ  โดยบุตรคนแรกเกิดจากภรรยาเก่า และมีกิจการส่วนตัวนอกเหนือจากการเล่นดนตรีคือ ผลิตกีตาร์โปร่งในนามของวงคาราบาว โดยเริ่มผลิตออกมาตั้งแต่ปลายปี พ.ศ. 2547 โดยผลิตออกมา 2 ชุด ใช้ชื่อรุ่นว่า คนเก็บฟืน และ มนต์เพลงคาราบาว และได้ร่วมแสดงภาพยนตร์อีกครั้งในเรื่อง แฟนฉัน ในปี พ.ศ. 2546 ที่โด่งดัง โดยรับบทเป็นพ่อของตัวละครเด็กหญิงในเรื่อง และออกหนังสือที่เกี่ยวกับประสบการณ์การแสดงดนตรีในอเมริกา ในปี พ.ศ. 2545 ชื่อ 135 วัน อเมริกัน อเมริกา และอีกเล่มเกี่ยวกับประสบการณ์การเล่นดนตรีตั้งแต่ยุคแรก ๆ ในปี พ.ศ. 2550 ชื่อ ...เบื้องบนเป็นแผ่นฟ้ากว้าง...เล็ก คาราบาว มีบุคลิกที่ค่อนข้างเงียบขรึม ไว้หนวดยาวเป็นเอกลักษณ์ของตัวเอง โดยไว้มาตั้งแต่ยังหนุ่ม ปัจจุบัน เล่นเครื่องดนตรีไฟฟ้าน้อยลง โดยมีความสนใจอยู่ที่เครื่องดนตรีพื้นเมืองของภูมิภาคเอเชีย เช่น กู่เจิง, ซออู้ เป็นต้น และติดปิ๊กไว้กับเล็บนิ้วชี้มือขวาตัวเองอย่างถาวร มีกิจกรรมอดิเรกที่ชอบทำ คือ การเข้าห้องครัวทำอาหารด้วยตนเองดนตรีที่มีวิญญาณ 1945 นางาซากิ เราคนไทย ภูผาหมอก ไม่ซ้าย ไม่ขวา ล. เล็ก   พร้อมเพิ่มเพลง มีดกรีดใจ และตัดเพลงทะเลใต้  ออกไป)ขอทานเจ้าสำราญ ไทย ร้อยเปอร์เซ็นต์ ร็อคเพื่อชีวิต ทะเลพลัดพราก โลกใบนี้ ไอ้ฟาย 1970 15 ปี เล็ก คาราบาว3 ช่ากีตาร์ควายเล็กต้มยำเล็กบาวร็อคโฟล์คบาว  โปร่งใส  ตัวตน...คนเพื่อชีวิต อัลบั้ม เรา...คนไทย  อัลบั้ม กันและกัน  อัลบั้ม ปลั๊กหลุด  อัลบั้ม สองชีวิต หนึ่งศรัทธา  อัลบั้ม หวานใจข้าวเหนียว  อัลบั้ม รวมพลคนเหงา อัลบั้ม รวมพลคนมันส์ ร่วมร้องเพลง พ่อแม่กลับบ้านหน่อย - เสก โลโซ ในอัลบั้มชุด ใหม่ บันทึกการแสดงสดคอนเสิร์ต ปลั๊กหลุด 2   ภาพยนตร์ ปล. ผมรักคุณ รับเชิญ พร้อมกับวงคาราบาว ภาพยนตร์ หยุดหัวใจไว้ที่รัก ภาพยนตร์ เสียงเพลงแห่งเสรีภาพ ภาพยนตร์ แฟนฉัน ละคร หมอผีไซเบอร์ รับเชิญ ภาพยนตร์ เสียงเท่าฟ้าหน้าเท่ากลอง 135 วัน อเมริกัน อเมริกา เบื้องบนเป็นแผ่นฟ้ากว้าง เล็ก 'บาว เข้าครัว กีตาร์ไฟฟ้า Carabao รุ่น LekplorerGibson ExplorerGibson J-180Carabao GW345Carabao GW 1290Carabao CST-RBW-30Ann-Rainbow LimitedCarabao MP2-SN-Nคาราบาว
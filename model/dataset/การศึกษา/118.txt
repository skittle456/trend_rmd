วิลเลียม เซบัสเตียน โคเฮน  เป็นนักการเมืองชาวอเมริกันสังกัดพรรคริพับลิกัน เขาดำรงตำแหน่งรัฐมนตรีว่าการกระทรวงกลาโหมสหรัฐคนที่ 20 ในสมัยรัฐบาลนายบิล คลินตัน เขาจบนิติศาสตร์บัณฑิตกฎหมายจากโรงเรียนกฎหมายแห่งมหาวิทยาลัยบอสตันในปี 1965 ก่อนที่จะทำงานสอนด้านกฎหมายที่วิทยาลัยฮัสสัน  ในปี 1968 และสอนวิชาบริหารธุรกิจที่มหาวิทยาลัยเมนจนถึงปี 1972 โคเฮนได้รับเลือกตั้งเป็นสมาชิกสภาผู้แทนราษฎรสหรัฐในปี 1972 ตัวแทนจากรัฐเมนเขต 2 และได้รับเลือกเป็นวุฒิสมาชิกสหรัฐสามสมัยในปี 1978, 1984 และ 1990 รวมระยะเวลาที่เป็นวุฒิสมาชิกกว่า 18 ปี โคเฮนได้รับแต่งตั้งเป็นรัฐมนตรีกลาโหมในปี 1997 ซึ่งในตำแหน่งรัฐมนตรีกลาโหมนี้ เขามีบทบาทในการชี้นำปฏิบัติการทางทหารในประเทศอิรักและประเทศคอซอวอ
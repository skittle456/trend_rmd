โรงเรียนบ้านกกค้อกกโพธิ์  เป็นโรงเรียนประถมประจำอำเภอนากลาง ตั้งอยู่ ถนนอุดร-เลย ตำบลนากลาง อำเภอนากลาง จังหวัดหนองบัวลำภู สังกัดสำนักเขตพื้นที่การศึกษาประถมศึกษาหนองบัวลำภู เขต 2 เปิดสอนตั้งแต่ประดับชั้นอนุบาลปีที่ 1 ถึงชั้นประถมศึกษาปีที่ 6โรงเรียนบ้านกกค้อกกโพธิ์ ตั้งขึ้นเมื่อ พุทธศักราช 2482 โดยอาศัยศาลาวัดบูรพารามเป็นสถานที่เรียนให้ชื่อโรงเรียนว่า โรงเรียนบ้านกกค้อ  และเมื่อพุทธศักราช  2513 เปลี่ยนชื่อเป็น โรงเรียนบ้านกกค้อกกโพธิ์ เปิดสอนปีแรกมีนักเรียน 71 คน มีนายจันทร์ วงศ์เชียงเพ็ง เป็นครูใหญ่ ต่อมาจำนวนนักเรียนมากขึ้น นายโสม เวียงแจ ครูใหญ่คนต่อมาได้ร่วมมือกันกับชาวบ้าน บ้านกกค้อกกโพธิ์ ย้ายโรงเรียนจากศาลาวัดบูรพาราม มาสร้างโรงเรียนในที่ดินด้านตรงข้ามวัด เนื้อที่ประมาณ 21 ไร่ ซึ่งเป็นที่ตั้งโรงเรียนในปัจจุบัน  
มาริอันน์ เบอร์นาดอตต์ เคาน์เตสแห่งวิสบอรย์ หรือชื่อเดิมว่า กุลลัน มาริอันน์ ลินด์เบรย์  เป็นนักแสดงหญิงชาวสวีเดน มีชื่อในการแสดงว่ามาริอันน์ ลินด์เบรย์  และมาริอันน์ จาง-ลินด์เบรย์  เธอสมรสหนที่สองกับซิกวาร์ด เบอร์นาดอตต์ อดีตเจ้าชายแห่งสวีเดนเธอให้การสนับสนุนงานเกี่ยวกับการรักษาภาวะอ่านไม่เข้าใจ ผู้ทุพพลภาพ การรักษาดวงตาของเด็ก รวมทั้งอุปถัมภ์ด้านศิลปะมาริอันน์ เป็นบุตรสาวของเฮลเก ลินด์เบรย์ กับธือรา ดาห์ลมัน น้องสาวคนหนึ่งของเธอชื่อ อิลวา  เป็นภริยาของบิกกี จักรพตี  เจ้าของกิจการโรงแรมหลายแห่งในสวีเดน เข้ารับการศึกษาจากโรงเรียนสอนการแสดงดรามาเทนส์อีเลฟสโกลา  เมื่อปี พ.ศ. 2488-91 ครั้นสำเร็จการศึกษาเธอจึงเข้าสู่การเป็นนักแสดง โดยใช้ชื่อสำหรับการแสดงว่า มาริอันน์ ลินด์เบรย์ และออกแสดงที่โรงละครหลวงในสตอกโฮล์มเป็นระยะเวลา 11 ปี ในปี 2526 เธอสำเร็จการศึกษาปริญญาสาขาประวัติศาสตร์ศิลป์วิทยาจากมหาวิทยาลัยสตอกโฮล์ม และทำงานให้กับเอดวิน เออหร์สเตริม  ซึ่งเป็นช่างทำแก้วและประติมากรเธอสมรสครั้งแรกกับกาเบรียล จาง  บุตรของเอกอัครราชทูตจีนประจำกรุงสตอกโฮล์ม ทั้งสองมีบุตรด้วยกันสามคน ได้แก่โรเบิร์ต กาเบรียล จาง ริชาร์ด อันทวน จาง มารี กาบรีเย จาง ลาเกร์เกรน เธอสมรสครั้งที่สองกับซิกวาร์ด เบอร์นาดอตต์ เคานต์แห่งวิสบอรย์ อดีตเจ้าชายแห่งสวีเดน เมื่อวันที่ 30 กรกฎาคม พ.ศ. 2504 เธอจึงมีบรรดาศักดิ์เป็น เคาน์เตสแห่งวิสบอรย์ ตามสวามี เพราะสามีได้รับการสถาปนาบรรดาศักดิ์ดังกล่าวจากแกรนด์ดัชเชสชาร์ล็อตแห่งลักเซมเบิร์ก ตั้งแต่วันที่ 2 กรกฎาคม พ.ศ. 2494 เป็นต้นมา แต่ราชสำนักสวีเดนไม่ยอมรับในบรรดาศักดิ์ดังกล่าว
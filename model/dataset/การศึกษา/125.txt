นายธีระชัย แสนแก้ว อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลของนายสมัคร สุนทรเวช และรัฐบาลของนายสมชาย วงศ์สวัสดิ์นายธีระชัย แสนแก้ว เกิดเมื่อวันที่ 5 กุมภาพันธ์ พ.ศ. 2500 เป็นบุตรของนายปราโมทย์ กับนางทองหงวน แสนแก้ว สำเร็จการศึกษาวิทยาศาสตร์บัณฑิต จากสถาบันราชภัฏอุดรธานี และระดับปริญญาโท สาขาสังคมสงเคราะห์ในกระบวนการยุติธรรม จากคณะสังคมสงเคราะห์ศาสตร์ มหาวิทยาลัยธรรมศาสตร์ธีระชัย แสนแก้ว มีบุตร 4 คน คือ สุธีรา แสนแก้ว ประชาชาติ แสนแก้ว มินธิรา แสนแก้ว และเศรษฐศาสตร์ แสนแก้วนายธีระชัย แสนแก้ว เป็นสมาชิกสภาผู้แทนราษฎร จังหวัดอุดรธานี สังกัดพรรคพลังประชาชน เคยได้รับแต่งตั้งเป็นรัฐมนตรีช่วยว่าการกระทรวงเกษตรและสหกรณ์ ในรัฐบาลของนายสมัคร สุนทรเวช และรัฐบาลของนายสมชาย วงศ์สวัสดิ์ และเป็นหนึ่งในแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน  ซึ่งถูกศาลตัดสินลงโทษจำคุก 6 เดือน ปรับ 10,000 บาท โดยโทษจำคุกให้รอลงอาญาไว้ 2 ปี พร้อมให้จำเลยทั้ง 2 ลงคำพิพากษาของศาลในหนังสือพิมพ์ไทยรัฐและไทยโพสต์ เป็นเวลา 3 วัน จากคดีหมิ่นประมาทนายอภิสิทธิ์ เวชชาชีวะ นายกรัฐมนตรีในปี พ.ศ. 2551 ถูกตัดสิทธิ์ทางการเมืองเป็นเวลา 5 ปี เนื่องจากเป็นกรรมการบริหารพรรคพลังประชาชนในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งสมาชิกสภาผู้แทนราษฎรจังหวัดอุดรธานี ในสังกัดพรรคภูมิใจไทยพ.ศ. 2551 - มหาวชิรมงกุฎ ปรมาภรณ์ช้างเผือก 
ออสคาร์ คอร์เชลท์  เป็นทั้งนักเคมีชาวเยอรมันและวิศวกรผู้นำเกมกระดานหมากล้อมจากเอเชียไปยังทวีปยุโรป โดยเฉพาะอย่างยิ่งไปยังประเทศเยอรมนีและออสเตรียเขาเคยเป็นนักเคมีอุตสาหกรรมที่ทำงานในอุตสาหกรรมการผลิตเบียร์ และเดินทางมายังประเทศญี่ปุ่นในปี ค.ศ. 1875 โดยได้ทำการสอนที่โรงเรียนแพทย์โตเกียว ซึ่งในปีถัดไปได้รวมเข้ากับมหาวิทยาลัยโตเกียว ในปี ค.ศ. 1880 เขาได้เลิกรับตำแหน่งทางวิชาการ หลังจากนั้นเขาได้ทำงานด้านการวิเคราะห์ดินให้แก่รัฐบาลญี่ปุ่น แล้วออกจากประเทศญี่ปุ่นไปในปี ค.ศ. 1884เขาได้เรียนรู้เกี่ยวกับเกมหมากล้อมจากฮงอินโบ ชูโฮะ เมื่อครั้งที่อยู่ในประเทศญี่ปุ่น มีรายงานว่าพวกเขาเล่นกันโดยมีการต่อหมากหกเม็ด หลังจากนั้น เขาเดินทางกลับไปอาศัยอยู่ที่ไลพ์ซิกเขาตีพิมพ์บทความที่มีรายละเอียดชื่อดัสยาปานิช-ชีเนซิสเชอชปีลโก, ไอน์คอนคูร์เรนท์เดสชัค ที่เกี่ยวกับหมากล้อมในวารสารมิทไทลุนเกินเดอร์ดอยท์เชนเกเซลล์ชัฟท์ฟือร์นาทูร์อุนด์เฟอร์เคอร์คุนเดออสทาซีนส์ ในฉบับที่ 1 ของปี ค.ศ. 1880 รายงานนี้ประกอบด้วยรายละเอียดข้อคิดเห็นจากเกมแบบเชี่ยวชาญ ไม่กี่ปีต่อมาเขาได้ตีพิมพ์หนังสือโดยอิงจากบทความดัส "โก"-ชปีล ตั้งแต่ปี ค.ศ. 1884 โดยวาดบรรยายจากหลายแหล่งที่มาของญี่ปุ่น
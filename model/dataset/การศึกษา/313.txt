ภาควิชาประวัติศาสตร์ เป็นภาควิชาที่สังกัดในคณะสังคมศาสตร์  มหาวิทยาลัยเกษตรศาสตร์ โดยเปิดสอนในหลักสูตรปริญญาตรีและปริญญาโทด้านประวัติศาสตร์ ตลอดจนการเรียนการสอนและการวิจัยทางประวัติศาสตร์รวมถึงโครงการเอเชียตะวันออกเฉียงใต้ศึกษาในมหาวิทยาลัยเกษตรศาสตร์         มหาวิทยาลัยเกษตรศาสตร์ได้เปิดสอนวิชาด้านสังคมศาสตร์ตั้งแต่พ.ศ. 2486 เป็นต้นมาพร้อมๆ กับการก่อตั้งมหาวิทยาลัยเกษตรศาสตร์ รายวิชาที่เปิดสอนในระยะแรกได้แก่ วิชากฎหมาย เปิดสอนในคณะสหกรณ์ ส่วนรายวิชาด้านสังคมศาสตร์นั้นเปิดสอนเฉพาะบางรายวิชาเช่น วิชาสังคมวิทยาเบื้องต้น สังคมวิทยาชนบท แต่ยังไม่มีภาควิชาสังกัด   ต่อมาเมื่อวันที่ 7 มีนาคม พ.ศ. 2517 ได้มีการประกาศจัดตั้งคณะสังคมศาสตร์ขึ้น เมื่อแรกก่อตั้งนั้นยังไม่ได้มีการแบ่งหน่วยงานภายในคณะแต่อย่างใด จนกระทั่งวันที่ 26 พฤศจิกายน พ.ศ. 2518 จึงได้มีการจัดตั้งภาควิชาขึ้นจำนวน 5 ภาควิชา คือ ภาควิชาจิตวิทยา  ภาควิชาปรัชญาและศาสนา ภาควิชาภูมิศาสตร์และประวัติศาสตร์ ภาควิชารัฐศาสตร์และรัฐประศาสนศาสตร์ และภาควิชาสังคมวิทยาและมานุษยวิทยา        ในระยะแรกที่มีการจัดตั้งภาควิชา สาขาวิชาประวัติศาสตร์อยู่ร่วมสังกัดกับสาขาวิชาภูมิศาสตร์ ต่อมาในพ.ศ. 2528 จึงได้จัดตั้งเป็น  ภาควิชาประวัติศาสตร์ ทำหน้าที่ในการผลิตศิลปศาสตรบัณฑิตสาขาวิชาประวัติศาสตร์ จนกระทั่งในพ.ศ. 2544 ภาควิชาประวัติศาสตร์จึงเปิดสอนหลักสูตรปริญญาศิลปศาสตรมหาบัณฑิตสาขาวิชาประวัติศาสตร์ร่วมด้วย ภาควิชาได้ผลิตบัณฑิตออกสู่สังคมไทยรับใช้สังคมในมิติต่าง ๆ ทั้งศึกษาต่อ รับราชการ รัฐวิสาหกิจ เอกชนและต่างประเทศ รวมถึงการผลิตนักประวัตศาสตร์ที่มีคุณภาพ มีความรู้รับใช้สังคมและประเทศชาติชื่อเต็ม   ศิลปศาสตรบัณฑิต ชื่อย่อ 	: ศศ.บ. ชื่อเต็ม 	:	Bachelor of Arts ชื่อย่อ 	: B.A. คณาจารย์ประจำผู้ช่วยศาสตราจารย์ ดร.ศุภกาญจน์ พงศ์ยี่หล้า ผู้ช่วยศาสตราจารย์ ดร.กนิษฐา ชิตช่างอาจารย์ ดร.อาวุธ  ธีระเอกอาจารย์ ดร.ลลิตา  หาญวงษ์อาจารย์ ดร.กรกิต  ชุ่มกรานต์อาจารย์ภควุฒิ  ทวียศอาจารย์ศรัญญู  เทพสงเคราะห์อาจารย์อภิชา  ชุติพงศ์พิสิฏฐ์อาจารย์สิทธารถ  ศรีโคตร อาจารย์เรวัตร   หินอ่อนรวมทั้งมีคณาจารย์พิเศษ ผู้ทรงคุณวุฒิทั้งในและต่างประเทศร่วมสอนทั้งในสาขาวิชาประวัติศาสตร์และสาขาเอเชียตะวันออกเฉียงใต้อีกด้วย
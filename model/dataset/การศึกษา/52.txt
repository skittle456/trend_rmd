สมโภชน์ อัคคะทวีวัฒน์ เกิดเมื่อวันที่ 6 พฤษภาคม พ.ศ. 2486 ที่จังหวัดนครปฐม จบการศึกษาระดับชั้นประถมศึกษาที่โรงเรียนประชาบาลวัดสรรเพชญ  จบชั้นมัธยมศึกษาปีที่ 4 จากโรงเรียนวัดไร่ขิงวิทยา มัธยมศึกษาปีที่ 6 จากโรงเรียนอำนวยศิลป์ และโรงเรียนเตรียมอุดมศึกษาพญาไท ในชั้นมัธยมศึกษาปีที่ 8 สำเร็จการศึกษาระดับปริญญาตรีจากคณะประมง มหาวิทยาลัยเกษตรศาสตร์ เมื่อปี พ.ศ. 2511เริ่มรับราชการที่กรมประมงตั้งแต่วันที่ 1 ตุลาคม พ.ศ. 2511 ที่กองประมงน้ำจืด ในตำแหน่งนักวิชาการประมงชั้นตรี ถือเป็นผู้เชี่ยวชาญด้านการอนุกรมวิธานสัตว์น้ำและปลาน้ำจืด โดยเริ่มทำงานทางด้านนี้ตั้งแต่ปี พ.ศ. 2518 ที่สถาบันประมงน้ำจืด มีผลงานต่าง ๆ อาทิ The Taxonomic Characters and Biology of Some Important Freshwater Fishes in Thailand พ.ศ. 2522 รายงานฉบับพิเศษเรื่องตามรอยหมอสมิธไปจับปลาที่สาละวิน พ.ศ. 2525 พันธุ์ปลาในระบบแม่น้ำสาละวินของประเทศไทย พ.ศ. 2540 ภาพปลาและสัตว์น้ำของไทย อนุกรมวิธานปลาหมอสีในประเทศไทย พ.ศ. 2542 เป็นต้นปัจจุบันเกษียณอายุราชการแล้ว โดยได้รับเครื่องราชอิสริยาภรณ์ชั้นสูงสุด คือ ประถมาภรณ์ช้างเผือก เมื่อปี พ.ศ. 2545
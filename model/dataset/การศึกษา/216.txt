เวสโต เมลวิน สลิเฟอร์  เป็นนักดาราศาสตร์ชาวอเมริกัน น้องชายของเขาคือ เอิร์ล ซี. สลิเฟอร์ ก็เป็นนักดาราศาสตร์เช่นกันและเป็นผู้อำนวยการหอดูดาวโลเวลล์สลิเฟอร์สำเร็จการศึกษาระดับปริญญาเอกจากมหาวิทยาลัยอินเดียน่า ในปี ค.ศ. 1909 และเข้าทำงานที่หอดูดาวโลเวลล์ ที่แฟลกสตัฟฟ์ อริโซนา ตราบจนตลอดชีวิต เขาได้เป็นผู้ช่วยผู้อำนวยการหอดูดาวในปี ค.ศ. 1915 รักษาการผู้อำนวยการในปี ค.ศ. 1916 และเป็นผู้อำนวยการในปี ค.ศ. 1926 ตราบจนกระทั่งเกษียณอายุในปี ค.ศ. 1952 สลิเฟอร์ใช้วิธีสเปกโตรสโกปีในการสำรวจหาคาบการหมุนของดาวเคราะห์และตรวจสอบองค์ประกอบของบรรยากาศดาวเคราะห์ ปี ค.ศ. 1912 เขาเป็นคนแรกที่สังเกตพบการเคลื่อนตัวของเส้นสเปกตรัมของดาราจักร ทำให้เขาเป็นผู้ค้นพบการเคลื่อนไปทางแดงของดาราจักร เขายังเป็นผู้ว่าจ้าง ไคลด์ ทอมโบ  และเป็นผู้กำกับการทำงานที่นำไปสู่การค้นพบพลูโต ในปี ค.ศ. 1930โดยทั่วไปมักเข้าใจกันว่า เอ็ดวิน ฮับเบิล เป็นผู้ค้นพบการเคลื่อนไปทางแดงของดาราจักร แต่อันที่จริงการตรวจวัดเช่นนี้กับการตีความได้มีการทำความเข้าใจมาก่อนแล้วตั้งแต่ ค.ศ. 1917 โดยนักดาราศาสตร์จากหอดูดาวต่างๆ คือ เจมส์ เอ็ดเวิร์ด คีลเลอร์  เวสโต สลิเฟอร์  และ วิลเลียม วอลเลซ แคมป์เบล 
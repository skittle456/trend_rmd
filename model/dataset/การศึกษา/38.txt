ฮาร์ลีย์-เดวิดสัน  รู้จักกันดีในชื่อ ฮาร์ลียส์  หรือในเมืองไทยนิยมเรียกกันว่า ฮาร์เล่ย์  เป็นบริษัทผลิตรถจักรยานยนต์ จากสหรัฐอเมริกา มีสำนักงานใหญ่อยู่ที่ มิลวอกี รัฐวิสคอนซิน ซึ่งฮาร์ลีย์-เดวิดสันนี้ เป็นหนึ่งในสองบริษัทผลิตมอร์เตอร์ไซค์ที่ยังคงดำเนินการอยู่  ลักษณะเด่นของรถของบริษัทนี้ คือเป็นรถที่มีลักษณะใหญ่ การออกแบบเฉพาะตัวและเสียงเครื่องยนต์ที่แตกต่างฮาร์ลีย์-เดวิดสัน เริ่มต้นในปี ค.ศ. 1903 จาก วิลเลียม เอส. ฮาร์ลีย์ และ อาร์เธอร์ เดวิดสัน   โดยก่อนหน้านี้ในปี 1901 ฮาร์ลีย์ได้เริ่มวางแผนในการนำเครื่อง 116 ซีซี มาใช้กับโครงจักรยาน และหลังจากนั้น ในปี 1906 ทั้งคู่ได้ตั้งโรงงานขึ้น โดยถัดมาอีกหนึ่งปีหลังจากที่ ฮาร์ลีย์ได้จบการศึกษาจากมหาวิทยาลัยวิสคอนซิน แมดิสัน เขาก็ได้ขยายโรงงานเพิ่ม ในปี ค.ศ. 2017 ฮาร์ลีย์-เดวิดสันได้ประกาศแผนสร้างโรงงานในประเทศไทยเพื่อรองรับตลาดเอเชียตะวันออกเฉียงใต้ อย่างไรก็ตาม  แผนดังกล่าวได้ถูกปรับให้มีขนาดใหญ่ขึ้นในปี 2018 ฮาร์ลีย์-เดวิดสันประกาศแผนยุบโรงงานที่เมืองแคนซัสซิตี และแทนที่ด้วยกำลังการผลิตในประเทศไทย ซึ่งภายในปี 2027 รถจักรยานยนต์ฮาร์ลีย์ราวกึ่งหนึ่งของทั้งโลกจะถูกผลิตจากโรงงานในประเทศไทย และอีกกึ่งหนึ่งจะถูกผลิตขึ้นจากโรงงานที่เหลืออยู่ในสหรัฐและในประเทศอินเดีย
เทคโนโลยีการศึกษาแพทยศาสตร์ คณะแพทยศาสตร์ศิริราชพยาบาล ได้เห็นความสำคัญ ด้านสื่อที่ใช้ในการเรียนการสอนวิชาแพทย์ จึงส่งอาจารย์ที่มีความสนใจในด้านสื่อ 2 ท่านไปศึกษา ด้านการวาดภาพทางการแพทย์  และการถ่ายภาพทางการแพทย์  ณ มหาวิทยาลัยอิลินอยส์และมหาวิทยาลัยจอห์น ฮอปกินส์ ประเทศสหรัฐอเมริกา ตั้งแต่ปี พ.ศ. 2499พ.ศ. 2509 คณะแพทยศาสตร์ศิริราชพยาบาล ก่อตั้งโรงเรียนช่างภาพการแพทย์ขึ้นดำเนินการสอนตามหลักสูตรของ School of Medical Illustration และ Schoolof Art as Applied to Medicine แห่งสหรัฐอเมริกา ตามที่อาจารย์แพทย์สองท่านได้เรียนมา นับเป็นโรงเรียนแห่งแรกในประเทศไทยและทวีปเอเชียที่เปิดสอนสาขานี้  ผู้สำเร็จการศึกษาได้รับประกาศนียบัตรเทียบเท่าปริญญาตรีพ.ศ. 2519 ปรับปรุงหลักสูตร และเปลี่ยนชื่อเป็น หลักสูตรเวชนิทัศน์ พร้อมกับเปลี่ยนชื่อโรงเรียนเป็น โรงเรียนเวชนิทัศน์และใช้ชื่อนี้มาจนถึงปัจจุบันพ.ศ. 2524 ปรับปรุงหลักสูตรเป็น วิทยาศาสตรบัณฑิต สาขาเวชนิทัศน์ ซึ่งเป็นหลักสูตรปริญญาตรีต่อเนื่อง 2 ปี  ผู้ที่เรียนจบหลักสูตรประกาศนียบัตรเทียบเท่าปริญญาตรีก่อนหน้านี้ กลับมาเรียนเพิ่มเติมจนได้รับปริญญาตรีวิทยาศาสตรบัณฑิตทุกคน หลักสูตรนี้ได้ปิดลงเพื่อปรับปรุง และเปิดหลักสูตรเทคโนโลยีบัณฑิตขึ้นมาแทนพ.ศ. 2550 เปิดสอนหลักสูตรปริญญาตรี 4 ปี คือ หลักสูตรเทคโนโลยีบัณฑิต สาขาเทคโนโลยีการศึกษาแพทยศาสตร์ หรือเทคโนโลยีการศึกษาทางการแพทย์  เป็นหลักสูตรที่มีเนื้อหาวิชาผสมผสานระหว่าง 4 สาขาวิชา ได้แก่ ศิลปกรรมศาสตร์ นิเทศศาสตร์ เทคโนโลยีการศึกษา และวิทยาศาสตร์การแพทย์ขั้นพื้นฐานโรงเรียนเวชนิทัศน์พัฒนา สถานเทคโนโลยีการศึกษาแพทยศาสตร์ คณะแพทยศาสตร์ศิริราชพยาบาล มหาวิทยาลัยมหิดลเว็บไซต์อย่างเป็นทางการfacebook
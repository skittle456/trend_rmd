เพลงสดุดีจอมราชา เป็นเพลงเทิดพระเกียรติสมเด็จพระเจ้าอยู่หัวมหาวชิราลงกรณ บดินทรเทพยวรางกูร จัดทำโดยกระทรวงวัฒนธรรมรัฐบาลกำหนดจัดงานเฉลิมพระเกียรติสมเด็จพระเจ้าอยู่หัวมหาวชิราลงกรณ บดินทรเทพยวรางกูรในวันที่ 28 กรกฎาคม พ.ศ. 2561 จึงมอบหมายให้กระทรวงวัฒนธรรมจัดทำเพลงเฉลิมพระเกียรติขึ้นเพื่อใช้ในการขับร้องถวายพระพรชัยมงคลในโอกาสสำคัญต่าง ๆ แทนเพลงสดุดีมหาราชา โดยจัดตั้งคณะกรรมการขึ้นมาชุดหนึ่งขึ้นเพื่อพิจารณาบทเพลงที่แต่งขึ้นใหม่ 8 เพลง ประกอบด้วยผู้บริหารกระทรวงวัฒนธรรม ศิลปินแห่งชาติ นักแต่งเพลง นักดนตรี ตลอดจนสมาคมและมูลนิธิที่มีความเชี่ยวชาญด้านการแต่งเพลง ดนตรี และการขับร้อง โดยนคร ถนอมทรัพย์ ศิลปินแห่งชาติ สาขาศิลปะการแสดง  เป็นประธานคณะกรรมการชุดดังกล่าวจากนั้น กระทรวงวัฒนธรรมได้เชิญผู้ทรงคุณวุฒิทางภาษาและดนตรีมาร่วมพิจารณาบทเพลงที่เหมาะสม 2 บทเพลงเพื่อเสนอต่อคณะรัฐมนตรีในวันที่ 3 กรกฎาคม พ.ศ. 2561 ซึ่งได้เลือกบทเพลงสดุดีจอมราชาต่อมา ในวันที่ 11 กรกฎาคม พ.ศ. 2561 วีระ โรจน์พจนรัตน์ รัฐมนตรีว่าการกระทรวงวัฒนธรรมเป็นประธานแถลงข่าวบทเพลงเฉลิมพระเกียรติสมเด็จพระเจ้าอยู่หัวมหาวชิราลงกรณ บดินทรเทพยวรางกูร ณ หอประชุมเล็ก ศูนย์วัฒนธรรมแห่งประเทศไทยจากนั้น สำนักงานปลัดกระทรวงวัฒนธรรมมีหนังสือที่ วธ 0203.4/3109 ลงวันที่ 26 กรกฎาคม พ.ศ. 2561 ถึงสำนักงานวัฒนธรรมจังหวัดทุกจังหวัด ให้เปลี่ยนแปลงเนื้อเพลงท่อน "อุ่นไอรักจากฟ้าเรืองรอง" เป็น "อุ่นไอจากฟ้าเรืองรอง" โดยให้เริ่มใช้ตั้งแต่วันที่ 28 กรกฎาคม พ.ศ. 2561คำร้อง: วิเชียร ตันติพิมลพันธ์ทำนอง และเรียบเรียงเสียงประสาน: วิรัช อยู่ถาวรวงดนตรี: เฉลิมราชย์ห้องบันทึกเสียง: จาตุรงค์นักร้อง: ภาสกรณ์ รุ่งเรืองเดชาภัทร์ กตธิป อัครวิกรัย ภัทรานิษฐ์ เพฑูริยาเวทย์ และกนกวรรณ อินทรพัฒน์สำนักนายกรัฐมนตรีได้กำหนดหลักเกณฑ์การใช้เพลงเพื่อเป็นแนวทางการปฏิบัติ ดังนี้กรณีส่วนราชการ หน่วยงานของรัฐ หรือรัฐวิสาหกิจ ให้ใช้ในงานพระราชพิธี รัฐพิธีหรืองานพิธีที่จัดขึ้น หรือในโอกาสอันควรเพื่อแสดงออกซึ่งความจงรักภักดีและเป็นการเฉลิมพระเกียรติสมเด็จพระเจ้าอยู่หัวมหาวชิราลงกรณ บดินทรเทพยวรางกูรกรณีสถานศึกษาของภาครัฐและภาคเอกชน ให้ใช้ประกอบการเรียนการสอน หรือในโอกาสอันควรเพื่อส่งเสริมให้เยาวชนเกิดความสำนึกในพระมหากรุณาธิคุณและเฉลิมพระเกียรติสมเด็จพระเจ้าอยู่หัวมหาวชิราลงกรณ บดินทรเทพยวรางกูรกรณีเอกชน ให้ใช้เฉพาะงานพิธีที่เอกชนจัดขึ้นหรือในโอกาสอันควรเพื่อเป็นการแสดงออกซึ่งความจงรักภักดีและเป็นการเฉลิมพระเกียรติสมเด็จพระเจ้าอยู่หัวมหาวชิราลงกรณ บดินทรเทพยวรางกูร แต่ทั้งนี้ ไม่ให้ใช้ในงานพิธีส่วนบุคคลโดยเฉพาะหรืองานพิธีที่เกี่ยวกับประเพณีท้องถิ่นหรือชุมชน
กลองตะหลดปด เป็นเครื่องดนตรีประเภทกลองชนิดหนึ่ง  ที่ขึงด้วยหนังสองหน้า  ลักษณะการหุ้มหน้ากลองใช้สายเร่งเสียงดึงโดยโยงเสียงสอดสลับกันไปมาระหว่างหูหิ่งทั้งสองหน้า  ตัวกลองมีลักษณะยาวคล้ายกลองแขก ทำด้วยไม้เนื้อแข็ง ขุดเจาะโพรงภายในทั้งสองหน้าอยู่ในลักษณะบัวคว่ำและบัวหงาย มีท่อนำเสียงตรงกลาง  ใช้ตีประกอบจังหวะร่วมกับกลองแอว อาจเป็นวงกลองตึ่งนง เปิ้งมง ตกเส้ง หรือกลองอืด ก็ได้ วงกลองเหล่านี้มักบรรเลงเป็นมหรสพในงานบุญ หรือบรรเลงประกอบการฟ้อนเล็บ ฟ้อนเทียน และในขบวนแห่โดยทั่วไป
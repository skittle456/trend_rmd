พจนาถ พจนาพิทักษ์ ชื่อเล่น เอก เป็นนักร้อง กวี นักเขียน และนักแต่งเพลงชาวไทย เกิดวันที่ 1 ธันวาคม พ.ศ. 2512 ที่บ้านเขาพระ อำเภอรัตภูมิ จังหวัดสงขลา ซึ่งเป็นภูมิลำเนาของแม่  แต่ไปเติบโตตั้งแต่เด็กและเรียนหนังสือตั้งแต่ชั้นอนุบาลจนถึงมัธยมปีที่ 3 ที่ จังหวัดสตูล อันเป็นภูมิลำเนาของพ่อค้นพบตัวเองว่าสนใจในสิ่งที่เรียกว่าบทกวีตอนเรียนศิลปะอยู่ที่วิทยาลัยศิลปหัตถกรรมจังหวัดนครศรีธรรมราช  ต่อมาเมื่ออยู่ในรั้วมหาวิทยาลัยรามคำแหง จึงมีผลงานบทกวีและมีงานเขียนเผยแพร่นิตยสารอย่างต่อเนื่อง   ได้รับรางวัล ชนะเลิศโล่ห์พระราชทานจาก สมเด็จพระเทพรัชราชสุดาฯในการประกวดบทกวีนักศึกษาของชุมนุมวรรณศิลป์5สถาบันในปี พ.ศ. 2532  รางวัลบทกวีดีเด่นของสมาคมภาษาและหนังสือแห่งประเทศไทยฯในปี พ.ศ. 2537  ชนะเลิศบทกวีในวาระครบ30ปีเหตุการณ์ 6ตุลาคม ของเครือข่ายนักเขียนแห่งประเทศไทยมีผลงานรวมบทกวีนิพนธ์ออกมาตั้งแต่ปี พ.ศ. 2535 จนถึงปี พ.ศ. 2554 ตามลำดับดังนี้ ' บนปีกปรารถนา,อ่อนไหวใช่อ่อนแอ,ธารแสนสาย,พุแสงหวัง,'ชุมชนชาวดิน,'เอ่ยคำว่ารักบ้างก็ได้ ' และ ' ดินแดนไม่มหัศจรรย์ 'มีผลงานเพลงของตัวเองออกมาแล้ว8อัลบั้ม ได้แก่ ' พจนาถ '  , ' อยู่พรุ่งนี้ '  , ' ในร้านหนังสือชื่อความหลัง '  , ' ฝากเพลงไปบ้าน '  , ' เพลงกวี '  , ' รวม 25 บทเพลงทุ่งแสงตะวัน '  , ' เพลงเอก '  และ ' ฝันต่อฝัน ' ผลงาน DVD จากบันทึกการแสดงคอนเสิร์ตเดี่ยวครั้งแรกของตัวเอง เมื่อ เดือนกุมภาพันธ์ พ.ศ. 2556 ชื่อ ' ทุ่งขอบฟ้า ใบไม้ฝัน 'เป็นหนึ่งในผู้ทำเพลงประกอบรายการสารคดี ทุ่งแสงตะวัน ทางช่อง 3 เป็นเจ้าของเสียงร้องและบทเพลงประกอบในรายการ คนค้นฅน ทางช่อง 9 เพลงนำรายการสารคดี' มดคันไฟ ' , ' สองกำลังสื่อ ' ทางThaiPBS และเพลง ฝากใจไปบ้าน ประกอบละครทางช่อง7สี
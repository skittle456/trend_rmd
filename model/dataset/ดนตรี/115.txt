เลิฟ. แอนเจิล. มิวสิก. เบบี.  เป็นผลงานสตูดิโออัลบั้มเปิดตัวของนักร้องเพลงป็อปและร็อก เกว็น สเตฟานี ออกวางขายเมื่อ 22 พฤศจิกายน ค.ศ. 2004 กับค่ายอินเตอร์สโคป อัลบั้มนี้เดิมจะเป็นเพียงแค่โครงการย่อย ๆ ของสเตฟานีเท่านั้น จะได้กลายเป็นเป็นผลงานอัลบั้มเดี่ยวหลังจากเธอหยุดพักจากวงโนเดาต์ อัลบั้มนี้ได้มีการร่วมงานกับศิลปินและโปรดิวเซอร์ดังมากมาย เลิฟ. แอนเจิล. มิวสิก. เบบี. เป็นอัลบั้มในรูปแบบของดนตรีในยุคคริสต์ทศวรรษ 1980 ในเวอร์ชันล่าสุด และได้รับอิทธิพลจากศิลปินอย่าง มาดอนน่า นิวออร์เดอร์ ซินดี ลอเปอร์ ดีเพชโมด เดอะเคียว ลิซาลิซาแอนด์เดอะคัลต์แจม เดบบี เดบ และคลับนูโว เพลงโดยมากจะมีธีมที่มุ่งเน้นถึงเรื่องแฟชั่นและความร่ำรวย อัลบั้มยังได้แนะนำสาวฮาราจุกุ ที่เป็นแดนซ์ 4 สาวที่แต่งตัวในลักษณ์แฟชันฮาราจุกุ โตเกียว ประเทศญี่ปุ่นเลิฟ. แอนเจิล. มิวสิก. เบบี. เปิดตัวได้รับความนิยมต่อนักวิจารณ์ร่วมสมัยอย่างถ้วนหน้า มีซิงเกิลถึง 6 ซิงเกิล ที่มียอดขายหลายแผ่นเสียงทองคำขาวในหลายประเทศ และขายได้ 7 ล้านชุด ยังได้รับการเสนอชื่อเข้าชิงรางวัลแกรมมี่ 6 ครั้งในปี 2005 และ 2006
หยิบสิบ เป็นโปรเจ็กท์พิเศษจาก นิธิทัศน์ โปรโมชั่น โดยมี "นิค  นิรนาม"  มาร้องเพลงลูกทุ่งที่มีคุณค่าและได้รับความนิยมในอดีตตามความถนัดของตนเอง เป็นอีกโปรเจ็กท์หนึ่งที่ประสบความสำเร็จอย่างสูง โดยในชุดแรกทำยอดขายเกิน 1 ล้านตลับ จนมีอัลบั้มหยิบสิบตามมาอีกสิบชุด ชุดละ 10 เพลงในอัลบั้มชุดแรกได้มีการนำเอาบทเพลงลูกกรุงและเพื่อชีวิต มาขับร้องใหม่อีกด้วย  โดยทางวงนิรนามรับหน้าที่ทำดนตรีใหม่ทั้งหมด  แต่ในอัลบั้มชุดที่ 2 เป็นต้นมา ได้มีการเปลี่ยนตัวผู้ควบคุมการผลิต และเรียบเรียงดนตรีใหม่ทั้งหมดเป็น โชคดี พักภู่ และสมาชิกวงนิรนามเหลือเพียงนิคคนเดียว   โดยบทเพลงที่นำมาร้องส่วนใหญ่มาจากต้นฉบับของ สุรพล สมบัติเจริญ ยกเว้นในชุดที่ 3 ที่มีการนำบทเพลงจากศิลปินชาติลาว มาทำใหม่ในสไตล์ดนตรีซูเปอร์ฮิต     ในปี พ.ศ. 2553 แฟต เรดิโอ ได้นำชื่อผลงานและชื่อศิลปินเป็นแนวคิดในการจัดคอนเสิร์ต แฟต ไลฟ์ ครั้งที่ 10 "เหยียบสิบ" โดยในการประชาสัมพันธ์จะไม่มีการเผยชื่อศิลปินโดยตรง แต่จะใช้คำใบ้ซึ่งเป็นเอกลักษณ์ของศิลปินคนวงนั้นๆ ตามชื่อ "นิรนาม" และงานแถลงข่าวศิลปินที่ร่วมงานจะสวมหน้ากากหน้านิค นิรนาม บนเวที
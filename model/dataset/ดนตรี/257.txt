"แคนต์ฟีลมายเฟซ"  เป็นเพลงของเดอะวีกเอนด์ นักร้องแนวพีบีอาร์แอนด์บีชาวแคนาดา เพลงออกจำหน่ายวันที่ 8 มิถุนายน ค.ศ. 2015 เป็นซิงเกิลจากสตูดิโออัลบั้มที่สอง บิวตีบีไฮด์เดอะแมดเนส  เพลงเขียนโดยอาลี พายามี ซาแวน โคเทชา แมกซ์ มาร์ติน อาเบล เทสเฟย์ และปีเตอร์ สเวนสัน และผลิตโดยพายามี มาร์ติน และเสวนสันเพลงประสบความสำเร็จ ขึ้นอันดับหนึ่งบนชาร์ตบิลบอร์ดฮอต 100 และอันดับที่สองบนชาร์ตแคนาเดียนฮอต 100 นอกจากประสบความสำเร็จภายในภูมิภาคตนแล้ว เพลงยังขึ้นอันดับหนึ่งบนชาร์ตในประเทศนิวซีแลนด์ เดนมาร์ก และแอฟริกาใต้ และติดสิบอันดับแรกในภูมิภาคอื่น ๆ เช่น ออสเตรเลีย เนเธอร์แลนด์ นอร์เวย์ สาธารณรัฐไอร์แลนด์ และสหราชอาณาจักร นับเป็นซิงเกิลที่ประสบความสำเร็จที่สุดของเทสเฟย์จนถึงปัจจุบัน ซิงเกิลได้รับคำวิจารณ์ด้านบวก ให้ความเห็นว่าคล้ายกับเพลงของไมเคิล แจ็กสัน
ทหารม้า  หมายถึง ทหารที่จะต้องทำการรบ โดยใช้อาวุธต่างๆ เช่น ดาบ, ทวน หรือปืน บนหลังม้า แต่ในปัจจุบันได้เปลี่ยนมาเป็นใช้รถถังและพาหนะเคลื่อนที่เร็วแทน ทหารม้าเป็นทหารเหล่าหนึ่งในกองทัพบก  ที่ใช้ม้าหรือสิ่งกำเนิดความเร็วอื่นๆ  เป็นพาหนะ  เป็นเหล่ารบที่มีความสำคัญและจำเป็นเหล่าหนึ่งสำหรับกองทหารขนาดใหญ่  เช่นเดียวกับเหล่าทหารราบ  ทหารปืนใหญ่  ทหารช่าง ฯลฯ  มีความแตกต่างกับ ทหารราบขี่ม้า   ทหารราบบรรทุกม้าหรือยานพาหนะใดๆ ก็ตาม จะใช้ม้าหรือยานพาหนะที่ว่าในการเดินทางเข้า-ออกสนามรบเท่านั้นในกรณีปกติ เครื่องหมายเหล่าเป็นรูปกระบี่ไขว้ประกอบกับเกือกม้าและรถถังนอกจากนี้ เฮลิคอปเตอร์เอง ก็ถูกจัดว่าเป็นหน่วยทหารม้าเช่นกันทหารม้าต้องประกอบด้วยคุณลักษณะที่จำเป็นและสำคัญของเหล่าคือความคล่องแคล่วในการเคลื่อนที่   พาหนะที่ใช้ไม่ว่าจะเป็น  ม้า  ยานยนต์  ยานเกราะ  หรืออากาศยานอำนาจการยิงรุนแรง    ได้แก่  อาวุธประจำกายและอาวุธประจำยานพาหนะ  หรือประหน่วยซึ่งมีหลายชนิด  และหลายขนาด  สามารถทำการยิงได้ตั้งแต่ระยะใกล้จนถึงระยะไกลอำนาจการทำลายและข่มขวัญ    เป็นผลที่ได้มาจากการปฏิบัติการอย่างรุนแรง  ด้วยอาวุธที่มีอำนาจการทำลายสูง  เช่น  ปืนใหญ่และปืนกลประจำรถประกอบกับรูปร่าง  ขนาด  เสียงที่เกิดจากเครื่องยนต์  สายพาน  และของอาวุธรวมทั้งมีเกราะกำบังที่ยากแก่การทำลายและความรวดเร็วในการเคลื่อนที่สูง  สิ่งเหล่านี้นอกจากจะเกิดผลในทางทำลายแล้ว  ยังได้ผลในการข่มขวัญของฝ่ายตรงข้าม  คือก่อให้เกิดความตระหนกตกใจและชะงักงันให้แก่ข้าศึกได้เป็นอย่างดีด้วย ภายใต้คำขวัญ “รวดเร็ว  รุนแรง  เด็ดขาด”อย่างไรก็ตาม ขีดจำกัดของทหารม้าคือการรบในระยะประชิดตัว และการรบในป่าทึบ เนื่องจากข้อจำกัดด้านอาวุธที่ติดตั้ง โดยเฉพาะเมื่อถูกโจมตีจากด้านหลัง อีกทั้งวิศัยทัศน์การมองของพลประจำรถถังเองก็ถูกจำกัด สงครามเวียดนามเป็นเหตุการณ์ หนี่งที่ชี้ให้เห็นถึงข้อจำกัดนี้ได้อย่างชัดเจน โดยทหารราบเวียดกง  ทำการต่อกรกับทหารม้ารถถังอเมริกัน ด้วยการซุ่มอยู่ข้างทางในป่าทึบ แล้วใช้หลักการ คานดีดคานงัด เข้างัดรถถังอเมริกันให้พลิกคว่ำเพื่อเป็นการชดเชยข้อจำกัดของทหารม้า จึงมักจะทำการรบในลักษณะของกองกำลังผสมระหว่างทหารม้าและทหารราบทหารม้าเป็นกำลังรบหลักส่วนหนึ่งของกองทัพบก  ซึ่งสามารถมอบภารกิจให้ทำการรบโดยลำพังหรือผสมเหล่าได้เป็นอย่างดี  ซึ่งภารกิจในการรบที่หน่วยทหารม้ารับผิดชอบได้แก่  ภารกิจดังต่อไปนี้เป็นหน่วยในการลาดตระเวน  การเข้าตี การระวังป้องกันและออมกำลังให้กับหน่วยใหญ่เป็นหน่วยหลักในการดำเนินกลยุทธ์พลเอกสยามมกุฎราชกุมาร  เป็นจเรกองทัพบก  เมื่อวันที่  6 พฤษภาคม พ.ศ. 2446  ได้จัดให้มีกิจการจเรทหารม้าอยู่ในการจัดกองทัพ ถือได้ว่าเป็นจุดเริ่มต้นของหน่วยทหารม้า เป็นยุคแรกของทหารม้าสมัยใหม่ ต่อมาเมื่อวันที่  11  ธันวาคม  2453    พระบาทสมเด็จพระมงกุฎเกล้าเจ้าอยู่หัว   มีพระบรมราชโองการประกาศแก้ไขกิจการทหารม้าใหม่  เปลี่ยนเป็น  “กระทรวงกลาโหม”  มีกรมจเรกองทัพบกเป็นกรมหนึ่งในครั้งนี้และมีหน่วยขึ้นตรงของกรมนี้แบ่งเป็น  5  แผนก      มีแผนกที่  2  เป็นแผนกจเรทหารม้า  ซึ่งมี  พลตรีพระยาศักดาภิเดชวรฤทธิ์    เป็นผู้บัญชาการท่านแรก     และต่อมามีคำสั่งกระทรวงกลาโหมเปลี่ยนชื่อหน่วยอีกหลายครั้ง  คือ  เปลี่ยนเป็น  “กรมจเรทหารม้า”  “กรมจเรทหารม้าและสัตว์พาหนะ”    กรมจเรสัตว์พาหนะทหารบกและทหารม้า” เมื่อปี  2460  ซึ่งมี กรมหลวงอดิศรอุดมเดช เป็นผู้บังคับบัญชา  และขอพระราชทานนามพระองค์เป็นชื่อค่าย  “อดิศร”  ต่อมาในปี พ.ศ. 2497 ตามคำสั่งกระทรวงกลาโหม    ที่  44/12291  ลงวันที่  1  มิถุนายน  พ.ศ. 2497  ให้เปลี่ยนชื่อจาก  กรมการทหารม้า  เป็น ศูนย์การทหารม้า  ถือว่า  วันที่  1  มิถุนายน  ของทุกปีเป็นวันสถาปนาศูนย์การทหารม้าศูนย์การทหารม้า  ได้กำหนดหลักนิยมและรูปแบบการจัดหน่วยทหารม้าโดยแบ่งประเภทของทหารม้าไว้ดังนี้ทหารม้าลาดตระเวน  หมายถึง  หน่วยทหารม้าที่จัดขึ้นเพื่อปฏิบัติภารกิจลาดตระเวน  และระวังป้องกัน  โดยเฉพาะไม่ว่าจะเป็น  กองพันลาดตระเวน  หรือกองร้อยลาดตระเวนทุกรูปแบบ  จัดอยู่ในประเภททหารม้าลาดตระเวนทั้งสิ้นทหารม้ารถถัง  หมายถึง  หน่วยทหารม้าที่ดำเนินกลยุทธ์หลัก  โดยมีรถถังเป็นยานรบไม่ว่าจะเป็นกองพันรถถังของกองพลทหารราบ  หรือกองพันรถถังในอัตราของกรมทหารม้า  จัดอยู่ในประเภททหารม้ารถถังทั้งสิ้นทหารม้าบรรทุกยานเกราะ  หมายถึง  หน่วยทหารม้าที่ใช้ดำเนินกลยุทธ์หลัก  โดยมียานยนต์สายพานหุ้มเกราะเป็นยานรบหลัก  สามารถเคลื่อนที่และทำการรบบนยานรบเคียงบ่าเคียงไหล่กับทหารม้ารถถังโดยตลอด  จะลงรบบนดินเมื่อมีความจำเป็นที่จะต้องดำเนินกลยุทธ์ทางพื้นดิน  เพื่อชดเชยจุดอ่อนของทหารม้ารถถังเท่านั้นทหารม้าขี่ม้า  ปัจจุบันกองทัพบกสงวนไว้เพียง  1  กองพัน  คือ  “กองพันทหารม้าที่  29  รักษาพระองค์”  ที่สนามเป้า  กรุงเทพมหานคร  เพื่อใช้ในภารกิจแห่นำตามเสด็จเป็นการเชิดชูเกียรติ  วัฒนธรรมประเพณีของชาติ  และเป็นการรักษาตำนานทหารม้าอากาศ  เป็นทหารม้าที่ใช้อากาศยาน    เป็นยานรบหลัก  เป็นหน่วยที่มีความคล่องแคล่วในการเคลื่อนที่สูงมาก  ซึ่งจัดอยู่ในประเภททหารม้าลาดตระเวน  เพื่อเอาชนะขีดจำกัดของภูมิประเทศทหารม้าประเภทนี้  มหาอำนาจบางประเทศ  เช่น  สหรัฐฯ  มีการจัดและเคยใช้ปฏิบัติการได้ผลมาแล้วในสงครามเวียดนาม  ปัจจุบัน  ทบ.  ได้อนุมัติหลักการในการจัดตั้งแล้ว  4 กองร้อย  เป็นหน่วยขึ้นตรงกับกองทัพบก  ฝากการบังคับบัญชาไว้กับ  พล.ม.2  รอ.  คือ  กองร้อยทหารม้าอากาศที่ 1หน่วยทหารม้า  ที่เป็นกำลังรบในปัจจุบัน  ทั้งที่จัดตั้งแล้วและยังอยู่ในการดำเนินการจัดตั้งมีอยู่  3  กองพล,  7  กรม,  31  กองพัน  และ  5  กองร้อยอิสระ  และอีก  1  กองร้อยทหารม้าอากาศ  มีที่ตั้งอยู่ทั่วทุกภาคของประเทศ  จังหวัดที่มีหน่วยทหารม้าอยู่  นอกจากกรุงเทพมหานคร  แล้ว  ได้แก่  สระบุรี, ปราจีนบุรี, นครราชสีมา, ขอนแก่น, เพชรบูรณ์, พิษณุโลก, น่าน, อุตรดิตถ์, แพร่, กาญจนบุรี, นครศรีธรรมราช ร้อยเอ็ด  และปัตตานีจอมพล  สมเด็จพระอนุชาธิราช เจ้าฟ้าจักรพงษ์ภูวนาถ กรมหลวงพิษณุโลกประชานาถ ต้นราชสกุลจักรพงษ์พ.ต.หลวงทัศนัยนิยมศึก  สมาชิกคณะราษฎรพล.อ.เปรม ติณสูลานนท์ นายกรัฐมนตรีคนที่ 16, รัฐบุรุษและประธานองคมนตรีพล.อ.ชาติชาย ชุณหะวัณ นายกรัฐมนตรีคนที่ 17พล.อ.ทรงกิตติ จักกาบาตร์ ผู้บัญชาการทหารสูงสุดพล.ต.มนูญกฤต รูปขจร อดีตประธานวุฒิสภาพล.ต.เมธี ธรรมรังสี อดีตนายกเทศมนตรีเทศบาลเมืองสระบุรีพล.ต.สนั่น ขจรประศาสน์ อดีตรองนายกรัฐมนตรีและอดีตรัฐมนตรีว่าการกระทรวงมหาดไทยพล.อ.พิรุณ แผ้วพลสง อดีตรองผู้บัญชาการทหารสูงสุดพล.ต.ขัตติยะ สวัสดิผล อดีตผู้ทรงคุณวุฒิกองทัพบกพล.อ.ไตรรงค์ อินทรทัต อดีตผู้ทรงคุณวุฒิพิเศษกองทัพบกพล.อ.ปราการ ชลยุทธ รองเสนาธิการทหาร อดีตแม่ทัพภาคที่ 4พ.อ.สรรเสริญ แก้วกำเนิด โฆษกคณะมนตรีความมั่นคงแห่งชาติ, โฆษกศูนย์อำนวยการแก้ไขสถานการณ์ฉุกเฉินพ.อ. วันชนะ สวัสดีนักแสดงนำในภาพยนตร์ชุด ตำนานสมเด็จพระนเรศวรมหาราชร.ท.ชาญ บัวบังศร นักแต่งเพลงลูกกรุงและเพลงลูกทุ่ง, ศิลปินแห่งชาติ สาขาศิลปะการแสดง
"ฉันไม่ได้เกิดมาเพื่อถูกลืม" เป็นซิงเกิลของนักร้องจิระศักดิ์ ปานพุ่ม กับค่ายสหภาพดนตรี ประพันธ์เนื้อร้องโดย อาทิตย์ สาระจูฑะ แต่งทำนองโดย ชาญวุฒิ บุญแย้ม และเรียบเรียงโดย จิระศักดิ์ ปานพุ่ม มิวสิกวิดีโอเผยแพร่ในวันที่ 26 มีนาคม พ.ศ. 2558เพลงนี้ต้องการสื่อถึงในสังคมนี้ยังมีอีกหลายเรื่องราวที่สามารถ­หยิบยกขึ้นมาเป็นตัวอย่างของการถูกลืม เพื่อให้เห็นว่ามันเจ็บปวดสักแค่ไหนสำหรับ­คนที่ต้องตกอยู่ในสถานการณ์เช่นนี้ เช่น เด็กเร่ร่อนที่ถูกพ่อแม่ทอดทิ้ง คนชราที่ลูกหลานไม่ใส่ใจดูแล แม้กระทั่งคนยากคนจนที่หาเช้ากินค่ำ ซึ่งบางคนอาจมองว่าเป็นคนด้อยค่า และมองข้ามไป ในที่สุดก็ลืมๆ กันไป แต่เชื่อเถอะว่าไม่มีใครอยากถูกลืม ทุกคนอยากเป็นที่จดจำ และคุณค่าของความเป็นคนนั้นไม่ควรถูกเหยีย­ดหยามเมื่อชีวิตคนคนหนึ่งต้องตกอยู่ในสถานการณ์­ที่อีกคนหนึ่งมองไม่เห็นคุณค่า ก่อนที่จะถูกทำร้ายจิตใจให้เจ็บปวดไปมากกว­่านี้เขาจึงตัดสินใจเป็นฝ่ายลาจาก เพราะการถูกลืมทั้งที่ยังใช้ชีวิตอยู่ด้วย­กันนั้นมันเลวร้ายที่สุด ขณะที่การจากไปเพื่อให้จดจำกลายเป็นทางเลื­อกสุดท้าย การจากไปในครั้งนี้อาจยังคงเหลืออะไรให้จำ­บ้าง ดีกว่าอยู่ไปอย่างไร้ค่า เพราะ “ฉันไม่ได้เกิดมาเพื่อถูกลืม”
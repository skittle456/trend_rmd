"ขอเป็นคนสุดท้าย" เป็นซิงเกิลที่ 2 ของ วรกร ศิริสรณ์ ผู้ชนะการแข่งขันเดอะสตาร์ ค้นฟ้าคว้าดาว ปี 10 ประพันธ์เนื้อร้อง-แต่งทำนองโดย S-ter  และเรียบเรียงโดย ภัทรกร ตั้งจิตรการุญ ออกจำหน่ายในวันที่ 24 พฤศจิกายน พ.ศ. 2557เพลงนี้พูดถึงเรื่องราวของคนที่แน่วแน่กับความรัก และพร้อมจะรอถึงแม้ต้องเป็นคนสุดท้าย มิวสิกวิดีโอนี้เผยแพร่ครั้งแรกในวันที่ 25 ธันวาคม พ.ศ. 2557 ถ่ายที่สตูดิโอรัตนโกสินทร์ศก ย่านสี่พระยา โดยมี เอสเธอร์ สุปรีย์ลีลา มาเป็นนางมิวสิกวิดีโอนี้ เรื่องราวของกั้งแอบชอบเอสเธอร์มานาน แต่ก็ได้เก็บไว้ในใจ เพราะเอสเธอร์มีแฟนแล้ว จนวันนึงเอสเธอร์อกหัก กั้งเลยเข้าไปช่วยดูแล เพื่อช่วยให้เอสเธอร์ผ่านการออดิชั่นให้ได้ ในฉากของเอสเธอร์กำลังซ้อมเต้นอยู่คนเดียว แต่ว่าเต้นเท่าไหร่  ก็เต้นไม่ได้ซักที  เพราะก็มีแต่ภาพแฟนเก่าตอนที่เคยเต้นด้วยกันเข้ามาในหัว กั้งมาเห็นเลยเข้าไปช่วยเป็นคู่เต้นให้เอสเธอร์แทน ก่อนถ่ายกั้งและเอสเธอร์ขอเวลานอกทวนท่ากับครูฝึกเพื่อความแม่นยำ กั้งและเอสเธอร์ก็โชว์ลีลาเต้นได้พริ้วสุดๆ แถมจังหวะที่ทั้งคู่ต้องยังจ้องตากันหวานเยิ้มก็ไม่สะดุด จนมาถึง กั้งเห็นความน่ารักของเอสเธอร์ ก็อดใจไม่ไหว เผลอตัวเผลอใจก้มลงจูบเอสเธอร์   งานนี้กั้งกลับเป็นฝ่ายตกม้าตายเพราะจู่ๆ ก็หลุดเขินสาวเอสเธอร์ขึ้นมาซะงั้น แต่สุดท้ายก็ผ่านไปได้ด้วยดีเพลง "ขอเป็นคนสุดท้าย" ได้อันดับสูงสุด 1 ของชาร์ต GMM Grammy Gmember Song Chart Top 100 ประประจำวันที่ 1 ธันวาคม พ.ศ. 2557 และชาร์ต GMM Grammy Gmember Song Chart Top 5 ประประจำวันที่ 19 มกราคม พ.ศ. 2558 จากการจัดอันดับของเว็บไซต์ Gmember.com
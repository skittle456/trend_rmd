ไวซ์  เป็นนิตยสารชนิดพิมพ์และเว็บไซต์เน้นประเด็นศิลปะ วัฒนธรรม และประเด็นข่าว ก่อตั้งใน ค.ศ. 1994 ที่มอนทรีออล รัฐควิเบก ประเทศแคนาดา นิตยสารต่อยอดเป็นไวซ์มีเดีย ซึ่งประกอบด้วยส่วนของนิตยสารและเว็บไซต์ บริษัทผลิตภาพยนตร์ ค่ายเพลง และพิมพลักษณ์ นับถึงเดือนกุมภาพันธ์ ค.ศ. 2015 ผู้บริหารฝ่ายสร้างสรรค์ของนิตยสารคือเอ็ดดี มอเร็ตตี ประธานบริษัทคือ แอนดรูว์ เครตัน บรรณาธิการบริหารคือ เอลลิส โจนส์ และอเล็กซ์ มิลเลอร์ เป็นหัวหน้าฝ่ายเขียนข้อมูล นับถึงเดือนตุลาคม ค.ศ. 2014 มีสำนักงานอยู่ 29 แห่งในทุกทวีป ยกเว้นแอฟริกา และแอนตาร์กติกา
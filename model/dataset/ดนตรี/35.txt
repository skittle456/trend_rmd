"สุขาอยู่หนใด" เป็นซิงเกิลของวงดนตรีทเวนตีไฟฟ์อาเวอส์ ในปี พ.ศ. 2557 กับค่ายจีนี่เรคคอร์ดสในเครือจีเอ็มเอ็ม แกรมมี่ ประพันธ์เนื้อร้องและแต่งทำนองโดย สมพล รุ่งพาณิชย์ และเรียบเรียงโดย ทเวนตีไฟฟ์อาเวอส์ที่มาของเพลงนั้น เกิดขึ้นตอนที่ผมขับรถอยู่แล้วทำนองเพลงท่อนฮุกก็ผุดขึ้นมา ก็เลยรีบอัดไว้แล้วนำมาแต่งต่อแล้วบังเอิญคำว่า สุขาอยู่หนใด มันก็ลอยขึ้นมาอีก ซึ่งเข้ากับทำนองได้พอดีเลยลองเอามาทำในโปรแกรมการาจ แบนด์ในไอโฟน แล้วลองใส่เสียงซินธิไซเซอร์เพิ่มไปก็เลยเป็นเพลงนี้ขึ้นมา ส่วนความหมายของเพลงนั้น ได้กล่าวถึงความสุขเราไม่จำเป็นต้องวิ่งตามหา ความสุขมันไม่ได้ซ่อนอยู่ที่ไหน บางคนเราอาจมีทุกอย่างสมบูรณ์ แต่สิ่งเหล่านั้นมันไม่ได้ตอบโจทย์เรื่องความสุขที่แท้จริง คือบางคนมีครบทุกอย่างแต่คำตอบในหัวใจตัวเองกลับไม่มี มันก็เหมือนรู้จักทั้งโลกแต่ไม่รู้ใจตัวเองแบบนี้มันก็ไม่มีความสุขส่วนมิวสิกวิดีโอนี้ เผยแพร่ครั้งแรกในวันที่ 24 พฤศจิกายน พ.ศ. 2557 เวลา 20.00 น ในยูทูบเพลง "สุขาอยู่หนใด" ได้อันดับสูงสุดที่ 1 จากการจัดอันดับของซี้ดเอฟเอ็ม ในชาร์ตของ ซี้ดเอฟเอ็ม ชาร์ตท็อป 20 ประจำวันที่ 8 กุมภาพันธ์ พ.ศ. 2558 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานี
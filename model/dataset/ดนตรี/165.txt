ช็อน โซ-มี หรือ เอ็นนิค โซมี ดูมา  เป็นที่รู้จักในชื่อ โซมี  เป็นนักร้องลูกครึ่งเกาหลีใต้-แคนาดา รู้จักกันในฐานะผู้ชนะจากรายการโปรดิวซ์ 101 และเป็นนักร้องนำ, เซ็นเตอร์ของวงดนตรีเคป็อปจากเกาหลีใต้ ไอโอไอช็อน โซ-มี เกิดเมื่อวันที่ 9 มีนาคม ค.ศ. 2001 ที่ประเทศแคนาดา และเติบโตในประเทศเกาหลีใต้ เธอมีพ่อชื่อ Matthew Douma เป็นชาวดัตช์ และมีแม่ชื่อ Jeon Sun-hee เป็นชาวเกาหลีใต้ และยังมีน้องสาวอีกหนึ่งคน โดยโซมีถือสัญชาติทั้งหมด 3 สัญชาติ คือ แคนาดา เนเธอร์แลนด์ และเกาหลีใต้ ครอบครัวของเธอย้ายมายังเกาหลีใต้เมื่อเธออายุ 1 ปี ในช่วงวัยเด็กโซมีถูกรังแกเพราะเป็นเด็กหลายเชื้อชาติโซมีเป็นนักกีฬาเทควันโดสายดำระดับ 3 แต่ไม่สามารถสอบในระดับ 4 ได้เหมือนพ่อของเธอ เนื่องจากอายุของเธอเองในปีค.ศ. 2013 โซมีปรากฏตัวในวันเด็กพิเศษของทางสถานี KBS2 ในรายการ เล็ทซ์โกดรีมทีม ซีซั่น 2 เธอเป็นหนึ่งในตัวแทนของทีมเทควันโดโรงเรียนประถมมิดง และเธอถูกจับคู่กับปาร์คจุนฮยองในเดือนสิงหาคม ค.ศ. 2014 โซมี แม่ และคุณยายของเธอได้ปรากฏตัวสั้นๆใน 187th ตอน Hello Counselor และในปีเดียวกันเธอได้แสดงบทบาทตลกในภาพยนตร์เรื่อง Ode to My Fatherโซมีจบการศึกษาจากโรงเรียนมัธยมต้นชองดัมในวันที่ 3 กุมภาพันธ์ ค.ศ. 2017 และเข้าศึกษาต่อในโรงเรียนมัธยมปลายศิลปะฮันลิมโดยเธอเลือกเรียนสาขาเอกดนตรีประยุกต์ และการขับร้องโซมีเข้าออดิชันเพื่อเป็นสมาชิกของเกิร์ลกรุ๊ปทไวซ์ภายใต้สังกัดเจวายพีเอ็นเตอร์เทนเมนต์ ก่อนร่วมงานกับบริษัทเธอผ่านการออดิชันหลังจากแสดงเพลง "Lonely" ของทูเอนีวัน และเธอได้ปรากฏตัวในมิวสิกวิดีโอของก็อตเซเวนในเพลง "Stop Stop It" กับเด็กฝึกหัดร่วมค่ายในเดือนพฤษภาคม ค.ศ. 2015 โซมีได้เข้าร่วมในรายการ Sixteen และได้รับการฝึกอบรมร่วมกับเด็กฝึกอีก 15 คนจากสังกัดเจวายพีเอ็นเตอร์เทนเมนต์ เพื่อเตรียมความพร้อมในการเป็นเกิร์ลกรุ๊ปทไวซ์ อย่างไรก็ตามเธอถูกคัดออกในรอบสุดท้าย ถึงแม้ว่าเธอมีการพัฒนาด้านการร้องและเต้นมากขึ้นก็ตามในเดือนมกราคม ค.ศ. 2016 โซมีเป็นตัวแทนของเจวายพีเอนเตอร์เทนเมนต์เข้าร่วมรายการเรียลลิตี้โชว์โปรดิวซ์ 101 เธอชนะในครั้งแรกด้วยคะแนนโหวต 858,333 คะแนน โซมีถูกเปิดตัวอย่างเป็นทางการในวันที่ 4 พฤษภาคม ค.ศ. 2016 ในฐานะนักร้องนำและเซ็นเตอร์ของวงดนตรีเกิร์ลกรุปไอโอไอ ภายใต้สังกัดวายเอ็มซีเอ็นเตอร์เทนเมนต์ปัจจุบันช็อน โซมี ได้สิ้นสุดสัญญาสังกัดเจวายพีเอนเตอร์เทนเมนต์อย่างเป็นทางการ
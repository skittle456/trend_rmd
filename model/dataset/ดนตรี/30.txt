"เพื่อนรัก " เป็นซิงเกิลของ เดอะ พาร์กินสัน ในปี พ.ศ. 2559 ประพันธ์เนื้อร้อง-แต่งทำนองโดย นิภัทร์ กำจรปรีชา และเรียบเรียงโดยวง เดอะ พาร์กินสัน ออกจำหน่ายครั้งแรกในวันที่ 24 พฤษภาคม พ.ศ. 2559มีเนื้อหาเล่าเรื่องการแอบรักอีกมุมหนึ่ง ซึ่งในเพลง “เพื่อนรัก” จะเป็นการพูดถึงการแอบรักคนใกล้ตัวที่จุดเริ่มต้นมาจากคำว่า เพื่อนรัก เมื่อเวลาผ่านไปความรู้สึกที่มีเริ่มเปลี่ยนไปจนกลายมาเป็น รักเพื่อนแต่เพราะคำว่าเพื่อนเลยทำให้ต้องเก็บความรู้สึกเหล่านี้ไว้ข้างใน จนมาถึงวันที่เก็บต่อไปอีกไม่ไหวแล้วเลยต้องบอกเธอไปทั้งที่รู้ว่าผลลัพท์ที่ออกมาจะทำให้เราต้องเสียเขาไป แต่จะให้เก็บต่อไปก็ไม่ไหวแล้วเพลงนี้ได้ถูกนำไปแข่งขันในรายการ The Mask Singer หน้ากากนักร้อง โดย ปิยะวัฒน์ เข็มเพชร  ในรอบ Semi - Final Group Cในส่วนของมิวสิกวีดีโอนี้เป็นเรื่องราวการแอบรักเพื่อนธรรมดาๆนี่แหละ แค่คนนึงเป็นผู้หญิงข้ามเพศ อีกคนเป็นผู้หญิงเพลง "เพื่อนรัก " ได้อันดับสูงสุดที่ 17 จากการจัดอันดับของซี้ดเอฟเอ็ม ในชาร์ตของ ซี้ดเอฟเอ็ม ชาร์ตท็อป 20 ประจำวันที่ 19 มิถุนายน พ.ศ. 2559 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานี
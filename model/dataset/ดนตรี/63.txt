ทัมโปะโปะ  คือ กลุ่มนักร้องย่อยอย่างเป็นทางการกลุ่มแรกของกลุ่มมอร์นิงมุซุเมะ แนวเพลงหลักของกลุ่มย่อยกลุ่มนี้ ส่วนใหญ่จะเป็นเพลงที่มีจังหวะช้าและมีเนื้อหาเป็นผู้ใหญ่ แต่ก็ได้รับการเปลี่ยนแปลงไปบ้างในช่วงท้าย ๆ ก่อนที่กลุ่มจะยุบตัวลงไปทัมโปะโปะ เริ่มก่อตั้งขึ้นเมื่อเดือนพฤศจิกายน พ.ศ. 2542 ด้วยนักร้องที่เป็นสมาชิกจำนวนสามคน ซึ่งได้แก่ อายะ อิชิงูโระ, คาโอริ อีดะ และมาริ ยางูจิ หลังจากที่ก่อตั้งกลุ่มได้ไม่นาน พวกเธอก็สร้างผลงานเพลงซิงเกิลแรกออกมาโดยใช้ชื่อว่า ลาสท์คิส เพื่อนำไปใช้ประกอบอะนิเมะเรื่อง มาจุตสึชิ ออร์เฟน  โดยภาพลักษณ์แรกของกลุ่มที่ติดมากลับเพลงเพลงนี้จะเป็นภาพลักษณ์แบบกลุ่มนักร้องเซ็กซี่ ซึ่งพวกเธอก็ดำรงภาพลักษณ์นี้เอาไว้ในเพลงซิงเกิลที่สองและอัลบั้มชุดแรกด้วย แต่อย่างไรก็ตาม เมื่อพวกเธอได้สร้างผลงานเพลง ทัมโปะโปะ ออกมา ภาพลักษณ์ของพวกเธอก็เปลี่ยนไป จากที่เคยเซ็กซี่ก็กลายเป็นผู้หญิงสดใสมากกว่าเดิม แต่ภาพลักษณ์ดังกล่าวนี้ก็ไม่ได้รับความนิยมเท่ากับภาพลักษณ์เดิมเท่าไรนักพอมาถึงผลงานเพลงซิงเกิลที่สี่ อายะ อิชิงูโระ ก็ได้ ‘สำเร็จการศึกษา’ ออกจากกลุ่มมอร์นิงมุซุเมะและทัมโปะโปะไป ทำให้คอนเสิร์ต เจเนอเรชัน 1.5 ทัมโปะโปะ เหลือสมาชิกที่ขึ้นแสดงเพียงสองคนเท่านั้นต่อมาในเดือนมิถุนายน พ.ศ. 2543 ทัมโปะโปะได้เพิ่มสมาชิกรุ่นที่ 4 ของกลุ่มมอร์นิงมุซุเมะเข้าไปอีกสองคน ได้แก่ ริกะ อิชิกาวะ และไอ คาโงะ ทำให้สมาชิกรวมทั้งหมดของกลุ่มเพิ่มจากสองกลายเป็นสี่ทันที หลังจากนั้นมา แนวเพลงประจำของกลุ่มนี้ก็เริ่มเปลี่ยนแปลงไป โดยเฉพาะเมื่อกลุ่มได้ออกผลงานเพลง โอโตเมะ พัสตะนิคันโดว มา แนวของเพลงนี้มก็เปลี่ยนจากแนวผู้ใหญ่ไปเป็นแนววัยรุ่นสดใสคล้ายคลึงกับเพลงส่วนใหญ่ของมอร์นิงมุซุเมะมากขึ้น พวกเธอยังคงใช้แนวเพลงเช่นนี้ต่อในเพลงซิงเกิลถัดมา  และในอัลบั้มที่สอง  ด้วยในวันที่ 31 กรกฎาคม พ.ศ. 2545 ถือได้ว่าเป็นวันที่มีการปฏิรูปกลุ่มทัมโปะโปะครั้งใหญ่ที่สุดก็ว่าได้ โดยในวันนี้ คาโอริ อีดะ, มาริ ยางูจิ และไอ คาโงะ ได้ ‘สำเร็จการศึกษา’ จากกลุ่มไป และได้นำเอาอาซามิ คนโนะ และริสะ นีงากิ ที่เป็นสมาชิกรุ่นที่ 5 ของมอร์นิงมุซุเมะ บวกกับอายูมิ ชิบาตะ จากกลุ่มเมลอน คิเน็มบิ มาเสริมแทนกลุ่มทัมโปะโปะยุคหลังการปฏิรูปกลุ่มนี้ได้มีโอกาสสร้างเพลงซิงเกิลออกมาเพียงเพลงเดียว ก่อนที่จะเข้าสู่สภาวะชะงักงันอย่างไร้กำหนด และเป็นอันต้องยุติการทำงานของกลุ่มไปในที่สุดคาโอริ อีดะ  – หัวหน้ากลุ่มอายะ อิชิงูโระ มาริ ยางูจิ คาโอริ อีดะ  – หัวหน้ากลุ่มมาริ ยางูจิ ริกะ อิชิกาวะ ไอ คาโงะ ริกะ อิชิกาวะ  – หัวหน้ากลุ่มอาซามิ คนโนะ ริสะ นีงากิ อายูมิ ชิบาตะ 16 มิ.ย. 47 – ทัมโปะโปะซิงเกิล วี คลิปส์ 1 เฮลโล! โปรเจกต์มอร์นิงมุซุเมะวิกิเดอะพีพีเอ็น ข้อมูลเกี่ยวกับกลุ่มทัมโปะโปะ เฮลโลโปรเจกต์ดอตคอม ข้อมูลของกลุ่มทัมโปะโปะ เฮลโลโปรเจกต์ดอตคอม ผลงานของกลุ่มทัมโปะโปะ 
หนิงหน่อง เพชรพิณทอง เป็นศิลปินตลกหมอลำชาวจังหวัดหนองบัวลำภู มีชื่อเสียงจากการเล่นตลกในการแสดงสดของวงดนตรีเพชรพิณทอง ได้รับการยกย่องจากมหาวิทยาลัยขอนแก่นให้เป็น "ศิลปินมรดกอีสาน" เมื่อปี พ.ศ. 2550หนิงหน่อง เพชรพิณทอง มีชื่อจริงว่า นายสุดใจ เที่ยงตรงกิจ เกิดวันอาทิตย์ที่ 14 ธันวาคม พ.ศ. 2492 ที่บ้านหนองสะพัง ตำบลหนองบัวใต้ อำเภอโนนสัง จังหวัดอุดรธานี  จบการศึกษาระดับประถมศึกษาปีที่ 4 ต้องหยุดเรียนไปเนื่องจากฐานะทางบ้านค่อนข้างยากจน หลังจากนั้นหนิงหน่องได้ก้าวสู่เส้นทางศิลปินหมอลำหมู่ ทำนองขอนแก่น คณะบรรจงศิลป์ อำเภอเมืองขอนแก่น โดยได้รับบทเป็นพระเอกและบทอื่นๆ ในวรรณกรรมอีสานเรื่อง “ท้าวแสนโฮง” รวมระยะเวลาในการเป็นหมอลำประมาณ 10 ปี ความสามารถและศิลปะการละเล่นที่ทำให้ใครต่อใครได้เห็นความสามารถ จึงทำให้นพดล ดวงพร เจ้าของวงดนตรีลูกทุ่งหมอลำคณะเพชรพิณทองชักชวนให้มาร่วมวงด้วยกันตั้งแต่ปี พ.ศ. 2525 หนิงหน่องได้แต่งบทเพลงในแนวตลกให้กับสมาชิกในวง ได้คิดมุขตลกที่เป็นเอกลักษณ์ แบบฉบับ สร้างความประทับใจ จนกระทั่งได้ลาออกจากวงเพชรพิณทองในปี พ.ศ. 2541 เนื่องจากสุขภาพไม่แข็งแรงหนิงหน่องได้รับเชิดชูเกียรติเป็นศิลปินมรดกอีสาน สาขาศิลปะการแสดง  ประจำปี พ.ศ. 2550 จากมหาวิทยาลัยขอนแก่นหนิงหน่องมีโรคประจำตัวหลายโรค เช่น โรคเกาต์ รูมาตอยด์ และความดันโลหิตสูง ซึ่งเป็นมาตั้งแต่ครั้งยังร่วมงานกับวงเพชรพิณทอง ในปี พ.ศ. 2540 หนิงหน่องได้ล้มลงหน้าเวทีการแสดงสดเนื่องจากป่วยเป็นโรคนิ่วในถุงน้ำดี ต้องนำตัวส่งโรงพยาบาลราชพฤกษ์ จังหวัดขอนแก่น เพื่อทำการผ่าตัดเป็นการด่วน หลังการผ่าตัดได้ 7 วัน แผลผ่าตัดเกิดการติดเชื้อและฉีกขาด ทำให้น้ำดีที่ค้างอยู่ไหลท่วมอวัยวะภายใน จึงต้องทำการผ่าตัดซ้ำเพื่อล้างอวัยวะภายในทั้งหมด เมื่อฟื้นขึ้นมาปรากฏว่าหนิงหน่องมีปัญหาเรื่องความจำเลอะเลือน ทำให้ไม่สามารถกลับไปเล่นตลกได้ จึงต้องลาออกจากวงเพื่อไปรักษาตัวเองอย่างจริงจังในปี พ.ศ. 2544 หนิงหน่องมีอาการไตไม่ทำงาน ความดันโลหิตสูง และน้ำท่วมปอด ทางครอบครัวได้พาไปพบแพทย์ที่โรงพยาบาลราชพฤกษ์และทำการรักษาตัวอย่างต่อเนื่อง และตั้งแต่ปี พ.ศ. 2558 เป็นต้นมา หนิงหน่องต้องฟอกไตเดือนละ 2 ครั้ง ทั้งๆ ที่มีฐานะยากจน ไม่มีเงินรักษา จนมีอาการติดเชื้อในกระแสโลหิต และโลหิตเป็นพิษ ทำให้ไม่ตอบสนองต่อการฟอกไต และได้เสียชีวิตอย่างสงบเมื่อวันที่ 20 มิถุนายน พ.ศ. 2560 ที่โรงพยาบาลราชพฤกษ์ จังหวัดขอนแก่น ด้วยอาการไตวายเรื้อรัง สิริรวมอายุได้ 67 ปีพิธีสวดพระอภิธรรมศพของหนิงหน่องได้มีขึ้นระหว่างวันที่ 20-24 มิถุนายน พ.ศ. 2560 ที่วัดโนนศิลา บ้านสำราญ ตำบลสำราญ อำเภอเมืองขอนแก่น จังหวัดขอนแก่น และได้มีการพระราชทานเพลิงศพเป็นกรณีพิเศษเมื่อวันที่ 25 มิถุนายน พ.ศ. 2560ผลงานที่สร้างชื่อเสียง ประกอบด้วยแสดงสดตลกเพชรพิณทอง มีผลงานอื่นๆ มากกว่า 50 ชุด อาทิหนิงหน่องย้านเมียก่องข้าวน้อยฆ่าแม่แจกข้าวหาลุงแนบโมราพาซิ่งหนิงหน่องย้านตายนอกจากนี้ยังมีผลงานร้องเพลงบันทึกแผ่นเสียง 1 ชุด ในชื่อชุด "ลาวต้มลาว"ศิลปินมรดกอีสานและวัฒนธรรมสัมพันธ์ สาขาศิลปะการแสดง ประจำปี 2550 จากมหาวิทยาลัยขอนแก่น
เสกสรรค์  ขวัญอ่างทองเป็นนักร้องลูกทุ่งชายสมัยกลาง มีแนวการร้องอยู่ในกลุ่มนักร้องดังอย่าง  เมืองมนต์ สมบัติเจริญ , สร้อยเพชร พรสุพรรณ , ประกายเพชร สรหงษ์  เสกสรรค์  ขวัญอ่างทอง มีชื่อจริงว่า อาบ  ภูมิลำเนา  เป็นคนบ้านวังพง อำเภอทัพทัน จังหวัดอุทัยธานี เป็นคนบ้านเดียวกับ แวว อาภัสรา นักร้องดังวงพร พรนารายณ์ เรียนหนังสือจบการศึกษาภาคบังคับจากบ้านเกิด   แล้วไปได้แฟนเป็นคนท่าอิฐ อำเภอเมือง จังหวัดอ่างทอง  เริ่มร้องเพลงครั้งแรกโดยไปสมัครเชียร์รำวง กับคณะ " เดือนเพ็ญ ลูกอ่างทอง " ซึ่งเป็นวงพี่ชายภาวนา ชบาไพร  เจ้าของเพลงดัง  " ดัชนีขอลา " ต่อมาลูกศิษย์คนสำคัญของ ครูสุรพล สมบัติเจริญ นำมาปลุกปั้น และตั้งวงดนตรีให้  เขาทำวงอยู่ราว  3  ปีกว่า  เกิดปัญหาบางประการ  จึงยุบวงในที่สุด ชื่อ" เสกสรรค์ ขวัญอ่างทอง " มนต์ เมืองทอง อดีตนักร้องประจำวงดนตรีสุรพล สมบัติเจริญ ซึ่งเป็นพี่ชายคุณภาวนาเป็นคนตั้ง  เขาร้องเพลงบันทึกแผ่นเสียงเพลงแรก คือเพลง  หนุ่มท้องนา  งานประพันธ์ของครูจิ๋ว พิจิตร  เมื่อ  พ.ศ. 2516 เพลงที่บันทึกเสียงตามมา  อาทิ  ลูกเสือชาวบ้าน , ลูกเสือร้องไห้ , ฝากแฟนไว้ด้วย , สวยกว่าเก่า , ควายไม่มีเขา     เพลงส่วนใหญ่ของเสกสรรค์  จะถูกโฉลกกับงานประพันธ์ของ ครูสันต์  ปานสี  อดีตข้าราชการครูของจังหวัดอ่างทองหนุ่มท้องนาลูกเสือชาวบ้านลูกเสือร้องไห้ฝากแฟนไว้ด้วยสวยกว่าเก่าควายไม่มีเขาเสียชีวิตแล้ว   ด้วยโรคอัมพฤกษ์  ที่บ้านอิฐ  อ.เมือง  จ.อ่างทอง   ปี  2547
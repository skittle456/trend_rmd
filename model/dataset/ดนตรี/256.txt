โอ้เธอ เป็นซิงเกิลของ สงกรานต์-รังสรรค์ ปัญญาเรือน เจ้าของตำแหน่งแชมป์ The Voice Thailand Season 2 สังกัดค่ายเพลงมีเรคคอร์ดส ในเครือมิวสิกมูฟเอนเตอร์เทนเมนต์ ประพันธ์คำร้อง-แต่งทำนองโดย ปฏิเวธ อุทัยเฉลิม และเรียบเรียงโดย นที แสนทวี ,วิสารท กุลศิริ เพลงนี้ออกจำหน่ายครั้งแรกในวันที่ 26 พฤษภาคม พ.ศ. 2560 ในไอทูนส์เนื้อหาเพลงพูดถึงเป็นเรื่องราวของคนรักคนหนึ่งที่แทบจะไม่มีเวลาในการมีลมหายใจแล้ว แต่เขากลับเลือกใช้ช่วงเวลาอันน้อยนิดเพื่อดูแลคนที่ตัวเองรักเนื้อหาของมิวสิกวีดิโอนี้ กำกับโดย ยุทธเลิศ สิปปภาค แสดงโดย กันต์ กันตถาวร ,ไอยวริญร์ ชื่นชอบ และจุตินันท์ ภิรมย์ภักดี โดยเล่าถึง คู่รักคู่หนึ่งที่รักกันมาก แต่ด้วยเหตุผลอะไรไม่ทราบ ฝ่ายชายอยู่ดีๆก็เดินออกมาจากชีวิตฝ่ายหญิงโดยไม่ได้บอกอะไร และยังคงเป็นคำถามที่ยังค้างคาใจฝ่ายหญิง....จนกระทั่งวันหนึ่งฝ่ายชายได้ติดต่อมาเพื่อขอเจอเป็นครั้งสุดท้ายก่อนที่เขาจะจากโลกนี้ไป ฝ่ายหญิงตอบตกลงทันทีเพราะต้องการคำตอบที่ยังคงติดอยู่ในใจ เพียง 2 วันกับเวลาที่เหลืออยู่ของกันต์ เค้าเลือกที่จะดูแลคนที่เค้ารักเป็นครั้งสุดท้ายคำถามได้ถูกตอบด้วยแพทย์ที่ดูแลกันต์ในฐานะผู้ป่วยมะเร็งระยะสุดท้าย ที่กันต์เลือกที่จะตัดสินใจเดินออกมาจากคนรัก เพราะอยากให้เธอมีความสุข ได้เจอคนที่สามารถดูแลเธอได้ตลอดไป ส่วนเค้าที่กำลังจะตายคงทำได้แค่ส่งเธอให้เริ่มต้นชีวิตใหม่ หลังจากที่คำถามถูกปลดล็อก เค้าทั้งคู่จึงเลือกที่จะใช้ชีวิตร่วมกันอีกครั้งกับเวลาที่นับถอยหลังทุกนาทีชาร์ต
"ไม่รักดี"  เป็นเพลงจากอัลบั้มชุดแรกและชุดเดียวของวงเปเปอร์ แจม ขับร้องโดย อุ๊ หฤทัย ม่วงบุญศรี ได้รับความนิยมอย่างมากในปี พ.ศ. 2540 และได้ยินต่อเนื่องมาจนถึงปัจจุบัน ในปี พ.ศ. 2547 เพลงนี้ได้ถูกนำมาทำดนตรีใหม่โดยวงเอ็นโดฟิน ขับร้องโดย ธนิดา ธรรมวิมล และมีการทำเป็นมิวสิควิดิโอ ในอัลบั้มรวมศิลปิน Replay Vol.1และปี พ.ศ. 2561 เพลงนี้ได้ถูกนำมาทำใหม่โดยวง Instinct ในอัลบั้ม Play2Project โดยค่ายจีนี่ เรคคอร์ดสเพลงไม่รักดี เป็นเพลงที่แต่งโดยเสกสรร สุขพิมาย สมาชิกวงโลโซ ที่ใช้นามปากกาในการแต่งเพลงในขณะนั้นว่า ส.ศรีวรา ใช้ในการบันทึกเสียงอัลบั้มชุดแรกของวงเปเปอร์ แจม ที่ อุ๊ หฤทัย เป็นนักร้องนำในขณะนั้น เผยแพร่ตามสถานีวิทยุครั้งแรกในปี พ.ศ. 2540 และมีการทำเป็นมิวสิควิดีโอแสดงนำโดยดอม เหตระกูล และ ปทุมรัตน์ วรมาลี โดยถือได้ว่าเป็นเพลงที่สร้างชื่อเสียงให้อุ๊ หฤทัย และเปรียบเสมือนเพลงประจำตัวของเธอ ที่จะต้องร้องเพลงนี้ทุกครั้งที่ขึ้นแสดงคอนเสิร์ตวันที่ 23 กรกฎาคม พ.ศ. 2554 ในคอนเสิร์ต We Are The One ที่ศูนย์นิทรรศการและการประชุมไบเทค บางนา อุ๊ หฤทัย ม่วงบุญศรี ได้ขึ้นร้องเพลงนี้คู่กับเสกสรร สุขพิมาย ซึ่งเป็นผู้แต่งเป็นครั้งแรก
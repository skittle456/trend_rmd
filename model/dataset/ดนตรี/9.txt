"โกสต์"  เป็นเพลงของเอลลา เฮนเดอร์สัน นักร้องชาวบริติช บรรจุอยู่ในอัลบั้ม แชปเตอร์วัน ออกจำหน่ายครั้งแรกในวันที่ 6 มิถุนายน ค.ศ. 2014 ในรูปแบบดิจิตอลดาวน์โหลด และในรูปแบบซีดีซิงเกิลในวันที่ 29 สิงหาคม ค.ศ. 2014 เนื้อเพลงประพันธ์โดยคีนัน วิลเลียมส์ ซึ่งเฮนเดอร์สันเขียนร่วมด้วย และควบคุบการผลิตเพลงโดยไรอัน เท็ดเดอร์ และโนล เซนคาเนลลา มิวสิกวิดีโอปล่อยผ่านยูทูปในวันที่ 23 เมษายน ค.ศ. 2014 โดยถ่ายทำในนิวออร์ลีนส์, ลุยเซียนาเพลง "โกสต์" ประสบความสำเร็จด้านยอดขายโดยติดอันดับ 1 บนชาร์ตซิงเกิล และอันดับ 5 ในชาร์ตเพลงขายดีที่สุดในปี 2014 ในสหราชอาณาจักร เช่นเดียวกับชาร์ตในประเทศไอร์แลนด์ พร้อมทั้งติดท็อป 10 บนชาร์ตของประเทศออสเตรเลีย, เบลเยียม, เยอรมนี, ฮังการี และนิวซีแลนด์ หลังจากเพลงปล่อยออกมา เพลงสร้างยอดขายประมาณ 750,000 หน่วย และหนึ่งล้านหน่วยในสหรัฐอเมริกา
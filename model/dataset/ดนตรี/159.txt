บลอนดี  เป็นวงป็อป/ร็อกอเมริกัน ก่อตั้งวงโดยนักร้อง เดโบราห์ แฮร์รี และมือกีตาร์ คริส สไตน์ วงถือเป็นหัวเรือใหญ่ของเพลงนิวเวฟอเมริกันในยุคแรกและเพลงพังก์ร็อก ในช่วงกลางคริสต์ทศวรรษ 1970 สองอัลบั้มแรกของวงมีองค์ประกอบของแนวเพลงที่เข้มข้นของเพลงดังกล่าว และถึงแม้ว่าจะประสบความสำเร็จในสหราชอาณาจักรและออสเตรเลีย แต่ก็ยังถือว่าเป็นวงใต้ดินในสหรัฐอเมริกาอยู่ จนกระทั่งออกผลงานในชุด Parallel Lines ในปี 1978 และถัดไปอีก 3 ปีวงก็ประสบความสำเร็จ มีเพลงฮิตหลายเพลงที่มีส่วนผสมของแนวเพลงอย่างดิสโก้ ป็อป และเร้กเก้ แต่ก็ยังคงมีแนวเพลงพื้นฐานแบบนิวเวฟของวงอยู่วงแตกไปในที่สุดหลังการออกผลงานในปี 1982 ชุด The Hunter เดบบี้ แฮร์รี ออกผลงานเดี่ยว ส่วนจิมมี เดสทรี มือคีย์บอร์ดก็ออกผลงานเดี่ยวเช่นกันแต่ประสบความสำเร็จน้อยกว่าของแฮร์รีวงได้กลับมารวมตัวอีกครั้งในปี 1997 ประสบความสำเร็จกับซิงเกิ้ลอันดับ 1 ในสหราชอาณาจักรกับ "Maria" ในปี 1999 วงออกทัวร์และแสดงไปรอบโลก วงยังได้มีชื่ออยู่ในร็อกแอนด์โรลฮอลออฟเฟม และร็อกวอล์กออฟเฟม ในปี 2006 บลอนดีมียอดขายมากกว่า 40 ล้านชุดทั่วโลก
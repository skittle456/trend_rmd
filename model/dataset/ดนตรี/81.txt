วิวาลาวิดาออร์เดธแอนด์ออลฮิสเฟรนส์  เป็นผลงานสตูดิโออัลบั้มชุดที่ 4 ของวงดนตรีแนวอัลเทอร์เนทีฟร็อกจากอังกฤษ โคลด์เพลย์ ออกจำหน่ายในเดือนมิถุนายน พ.ศ. 2551 มีซิงเกิลจากอัลบั้มนี้ 4 ได้แก่ "Violet Hill" กับ "Viva la Vida" ในเดือนพฤษภาคม พ.ศ. 2551 และ "Lovers in Japan" กับ "Lost!" ในเดือนพฤศจิกายน พ.ศ. 2551 โดยซิงเกิล "Viva la Vida" ถือเป็นเพลงแรกของวงที่ขึ้นอันดับ 1 ทั้งในสหรัฐอเมริกาและสหราชอาณาจักรอัลบั้มประสบความสำเร็จทางด้านเสียงวิจารณ์และการตลาด และยังได้รับรางวัลแกรมมี่ในปี 2009 ในสาขาอัลบั้มร็อกยอดเยี่ยม วิวาลาวิดาออร์เดธแอนด์ออลฮิสเฟรนส์ ยังเป็นอัลบั้มที่ขายดีที่สุดในปี 2008 อีกด้วยภาพหน้าปกอัลบั้ม ออกแบบโดยแทปปิน กอฟตัน โดยนำมาจากภาพเขียนสีน้ำมัน "เสรีภาพนำประชาชน"  ของเออแฌน เดอลาครัว ที่กล่าวถึงการปฏิวัติเดือนกรกฎาคม ล้มล้างพระเจ้าชาร์ลส์ที่ 10 แห่งฝรั่งเศสในปี ค.ศ. 1830
ก้องไพร ลูกเพชร มีชื่อจริงว่า บัญญัติ มีมาก  เป็นชาวตำบลบางจาก อำเภอเมืองเพชรบุรี จังหวัดเพชรบุรี เป็นบุตรของสอนและพิน มีมาก เป็นบุตรคนที่ 4 ในจำนวน 5 คน ก้องไพรชอบการร้องเพลงและฟังเพลงมาตั้งแต่สมัยเด็ก ๆ ว่ากันว่าถึงขนาดหิ้ววิทยุติดตัวไปด้วยเวลาไปช่วยคุณแม่คุณแม่ทำนา เมื่อย่างเข้าสู่วัยรุ่นความใฝ่ฝันที่อยากจะเป็นนักร้องจึงไปสมัครกับคณะของ ศักดิ์ โกศล, ผาสุข - อารีวรรณ วัฒนารมย์ โดยใช้ชื่อในครั้งนั้นว่า "ตาล อ้อยเพชร" อยู่มาระยะหนึ่งครูศักดิ์ โกศล และ ผาสุข วัฒนารมณ์ เห็นว่ามีสุ่มเสียงดีจึงพาไปฝากกับ ครูสุรพล สมบัติเจริญ ครูสุรพลรับไว้เป็นศิษย์ฝ่ายชายรุ่นท้ายๆ ในช่วงนั้นประมาณปี 2508 ก้องไพรเคยเล่าให้ฟังในรายการของ “พี่สัมพันธ์ พัทลุง” ว่า “ครูสุรพลท่านก็ไม่ได้บอกว่ารับแบบตรงๆหรอก แต่ท่านจะดูพฤติกรรมของนักร้องแต่ละคนด้วยว่ามีลักษณะเป็นอย่างไร มีนิสัยใจคอเป็นอย่างไร หลายๆครั้งที่ได้ป้อนน้ำป้อนข้าวและเล่นกับลูกๆของครูสุรพล  จนครูสุรพลมองเห็นว่าเป็นคนที่อัธยาศัยใช้ได้ ครูจึงได้นัดให้ไปงานที่วงจะทำการแสดงคือที่ อ.หัวรอ และให้ไปขึ้นรถแถวๆบ่อนไก่ คุณก้องไพรเล่าต่ออีกว่า ท่านไม่รู้จักหรอกว่าบ่อนไก่อยู่ตรงไหนเพราะเพิ่งมาจากต่างจังหวัดต้องถามจากคนรู้จักเอา ไปถึงที่วัดแล้วไม่ทราบว่าเขาต้องทำอย่างไรกันบ้าง จนมาถึงคิวที่ต้องออกไปร้อง ครูสุรพล ประกาศหน้าเวทีเลยว่าพบกับนักร้องเสียงดีคนใหม่ของวง “ก้องไพร ลูกเพชร” ซึ่งก้องไพรเองก็ยังไม่รู้ว่าคือตัวของก้องไพรเอง เพราะครูสุรพลไม่ได้บอกไว้ จนครูบุญเกตุ เสงี่ยมงาม บอกว่าครูเรียกนักร้องใหม่ไปร้องแล้วแต่ก็ผ่านไปได้ด้วยดี โดยเพลงที่ร้องในครั้งนั้นคือเพลง "เปลี่ยวทรวง" ของไพรวัลย์ ลูกเพชร โดยระยะแรกที่ยังไม่ได้มีเพลงเป็นของตัวเองก็จะร้องเพลงของไพรวัลย์ ในแนวลิเก เป็นหลักไม่ว่าจะเป็นเพลง "สะกิดใจดาว" "เปลี่ยวทรวง" เป็นต้นจนกระทั่งเช้าวันที่ 18 เมษายน พ.ศ. 2554 ก้องไพร ลูกเพชร ก็จากวงการเพลงลูกทุ่งไปด้วยอาการหัวใจวาย ศิริอายุ 69 ปี  ผลงานเพลงที่บันทึกเสียงไว้กล่อมนาง คำร้อง - ทำนอง ทิวา ราเชนทร์ชาติเดียวรักเดียว คำร้อง - ทำนอง จิตกร บัวเนียมบ้านนอกบอกรัก คำร้อง - ทำนอง จินดา สมบัติเจริญคิดถึงบ้าน คำร้อง - ทำนอง ศักดิ์ชาย วันชัยน้อยใจเพราะจน คำร้อง - ทำนอง ศักดิ์ชาย วันชัยเพชรบุรีสิ้นรสตาล คำร้อง - ทำนอง อุดม ผ.เมฆเจริญ + ไพบูลย์ บุตรขันแฟชั่นขาก๊วย คำร้อง - ทำนอง วิบูลย์ ชัยชิตาทรคอยหายห่วง คำร้อง - ทำนอง วิบูลย์ ชัยชิตาทรฝนตกไม่ทั่วฟ้า คำร้อง - ทำนอง ศักดิ์ชาย วันชัยหัวใจระเบิด คำร้อง - ทำนอง สนิท มโนรัตน์รักสาวราชบุรี คำร้อง - ทำนอง สนิท มโนรัตน์หนุ่มสุพรรณ  คำร้อง - ทำนอง สนิท มโนรัตน์พระธาตุหลวง คำร้อง - ทำนอง วังไพร อรัญบุตรคิดถึงพิมาย  คำร้อง - ทำนอง เสนาะน้อย เสียงทองพรุ่งนี้ยังมี คำร้อง - ทำนอง ศรีไทย ศรีโสธรแนวหน้าลาแฟน  คำร้อง - ทำนอง จิตกร บัวเนียมฯลฯ 
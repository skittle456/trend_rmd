"เดอะมอนสเตอร์"  เป็นเพลงของนักร้องแร็ปชาวอเมริกัน เอ็มมิเน็ม ร้องรับเชิญโดยนักร้องชาวบาร์บาโดส รีแอนนา จากสตูดิโออัลบั้มลำดับที่แปด เดอะมาร์แชลมาเธอส์ แอลพี 2  เพลงแต่งโดยเอ็มมิเน็ม จอน เบลเลียน และเบเบ เรกซา ผลิตโดยฟรีเควนซี "เดอะมอนสเตอร์" เป็นการร่วมมือครั้งที่สี่ระหว่างเอ็มมิเน็ม กับรีแอนนา ตามหลังเพลง "เลิฟเดอะเวย์ยูลาย" เพลงภาคต่อ เลิฟเดอะเวย์ยูลาย   และ "นัมบ์"  เพลง "เดอะมอนสเตอร์" ออกจำหน่ายวันที่ 29 ตุลาคม ค.ศ. 2013 เป็นซิงเกิลที่สี่ของอัลบั้ม เนื้อร้องนำเสนอรีแอนนากำลังรับมือกับปีศาจภายในตัวเธอ ขณะที่เอ็มมิเน็มครุ่นคิดถึงผลกระทบด้านลบที่มาจากชื่อเสียงของเขาเองเมื่อออกจะหน่ายเพลงออกไป เพลงได้รับคำวิจารณ์ด้านบวก โดยเปรียบเทียบกับเพลง "เลิฟเดอะเวย์ยูลาย" "เดอะมอนสเตอร์" ประสบความสำเร็จในชาร์ตเพลงทั่วโลก ขึ้นอันดับหนึ่งใน 12 ประเทศ เช่น ออสเตรเลีย แคนาดา ฝรั่งเศส ไอร์แลนด์ นิวซีแลนด์ สวิตเซอร์แลนด์ สหราชอาณาจักร และชาร์ตบิลบอร์ดฮอต 100 ของสหรัฐอเมริกา เป็นเพลงอันดับหนึ่งเพลงแรกของชาร์ตฮอตอาร์แอนด์บี/ฮิปฮอปซองส์ของสหรัฐฯ ด้วย และขึ้นสิบอันดับแรกในออสเตรีย เบลเยียม อิตาลี และสเปนมิวสิกวิดีโอกำกับโดยผู้ผลิตภาพยนตร์ ริช ลี วิดีโอนำเสนอรีแอนนารับบทเป็นนักบำบัดของเอ็มมิเน็ม ขณะที่แสดงวิดีโอเก่า ๆ ของเอ็มมิเน็ม วิดีโอเก่า ๆ ได้แก่เพลง "มายเนมอิส" "ลูสยัวร์เซลฟ์" "3 เอ.เอ็ม." "เดอะเวย์ไอแอม" และมีภาพการแสดงเพลง "สแตน" ของเอลตัน จอห์น ในงานประกาศรางวัลแกรมมีปี ค.ศ. 2001 ด้วย วิดีโอได้รับการตอบรับที่ดีและได้เข้าชิงหลายรางวัล เอ็มมิเน็มและรีแอนนาแสดงเพลงสดในงานประกาศรางวัลเอ็มทีวีมูฟวีอะวอดส์ 2014
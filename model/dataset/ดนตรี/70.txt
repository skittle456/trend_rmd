"วอตเลิฟเวอส์ดู"  เป็นเพลงของวงดนตรีป็อปร็อกอเมริกัน มารูนไฟฟ์ ร้องรับเชิญโดยนักร้องอาร์แอนด์บี ซีซา เพลงออกจำหน่ายในวันที่ 30 สิงหาคม ค.ศ. 2017 เป็นซิงเกิลที่สามจากสตูดิโออัลบั้มที่หก เรดพิลล์บลูส์ เพลงมีเค้าโครงจากเพลง "เซ็กชวล" ของเนคิด ร้องรับเชิญโดยดีโอ ดังนั้นวิกเตอร์ รัดสตรอม ดีโอ และเอลินา สตริด จึงได้เครดิตเป็นผู้แต่งเพลงนี้ด้วยหลังทัวร์คอนเสิร์ตส่งเสริมสตูดิโออัลบั้มที่ห้่า ไฟฟ์  เป็นเวลานาน มารูนไฟฟ์เริ่มแต่งเพลงและเข้าห้องอัดเพื่อทำสตูดิโออัลบั้มที่หก ในวันที่ 11 ตุลาคม ค.ศ. 2016 วงออกซิงเกิลแนวทรอปิคัลเฮาส์ "โดนต์วอนนาโนว์" ร้องรับเชิญโดยแร็ปเปอร์ชาวอเมริกัน เคนดริก ลามาร์ ซิงเกิลถัดมา "โคลด์" ร้องรับเชิญโดยแร็ปเปอร์ชาวอเมริกัน ฟิวเชอร์ ออกจำหน่ายในวันที่ 14 กุมภาพันธ์ ค.ศ. 2017 ในเดือนสิงหาคม ค.ศ. 2017 วิดีโอและสแนปแชตหลายตัวจากแอดัม เลอวีน เผยว่าวงกำลังถ่ายทำมิวสิกวิดีโอเพลง "วอตเลิฟเวอส์ดู" ร่วมกับซีซาในวันที่ 26 สิงหาคม ค.ศ. 2017 ชื่อเพลง "วอตเลิฟเวอส์ดู" และปกซิงเกิลถูกเปิดเผยทางเว็บไซต์ฐานความรู้สื่อออนไลน์ จีเนียส มีการเผยวันที่จำหน่ายซิงเกิลก่อนหน้านั้นสามวันวิดีโอตัวอย่างซิงเกิลความยาว 16 วินาที เผยแพร่ทางเว็บไซต์ทางการของวงในวันที่ 27 สิงหาคม ค.ศ. 2017
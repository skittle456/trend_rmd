ริกโรลลิง  เป็นแนวคิดที่แพร่กระจายไปทางอินเทอร์เน็ตอย่างรวดเร็ว ที่เกี่ยวข้องกับกับมิวสิกวิดีโอเพลง "Never Gonna Give You Up" ของริก แอสต์ลีย์ ในปี 1987 เป็นการหลอกล่อคนโดยให้ลิงก์เชื่อมโยงเข้าใกล้ประเด็นที่พูดถึงกันอยู่ แต่ลิงก์ข้างในกลับกลายเป็นวิดีโอของแอสต์ลีย์ ลิงก์อาจจะซ่อนไว้หรือรูปแบบยุ่งยากกว่าที่ผู้ใช้อินเทอร์เน็ตจะรู้ถึงจุดปลายที่แท้จริงจนกว่าจะกดเข้าไป เมื่อกดเข้าไปที่ลิงก์แล้วจะนำไปสู่หน้าเว็บไซต์ คนที่ถูกหลอกจะเรียกว่า ริกโรลด์ มี 2 วิดีโอริกโรลลิงที่มีผู้ชมรวมแล้วกว่า 39 ล้านครั้ง แต่ไม่ใช่จำนวนผู้เข้าชม เป็นจำนวนครั้งที่กดเข้าไป ริกโรลลิงได้แพร่ขยายนอกเหนือจากการเป็นลิงก์บนเว็บไซต์ เป็นการเล่นวิดีโอหรือเพลง ในสถานการณ์อื่น รวมถึงในสถานที่สาธารณะด้วย และถึงจุดสูงสุดเมื่อตัวแอสต์ลีย์เองนำเพลงสร้างความประหลาดใจในการปรากฏตัวในงานเมซีส์เดย์พาเหรดวันขอบคุณพระเจ้า ปี 2008 มีผู้ชมงานนี้กว่า 10 ล้านคน
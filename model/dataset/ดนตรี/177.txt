เพื่อนสนิท เป็นเพลงที่นิยมเพลงหนึ่งในปี พ.ศ. 2547 ขับร้องโดยวงเอ็นโดรฟิน ประพันธ์คำร้องโดย ภัคณะ สรุโฆษิต ในอัลบัมแรก "พริก" และยังเป็นเพลงเปิดตัวของวงเอ็นโดรฟินอีกด้วย เพลงนี้สามารถสร้างกระแสนิยม และมีเสียงตอบรับกับเพลงนี้มาก จนสามารถขึ้นอันดับสูงในการจัดอันดับเพลงในสถานีวิทยุหลาย ๆ สถานี ได้อย่างรวดเร็ว และมิวสิกวิดีโอมีเนื้อหาโดยได้เค้าโครงมาจากการ์ตูนญี่ปุ่น โดยแสดงถึงความสำพันธ์ระหว่างชายหญิงสองคน ที่มีความผูกพันในลักษณะเพื่อน โดยฝ่ายหญิง รู้สึกผูกพันกับฝ่ายชายมากกว่าคำว่าเพื่อน แต่ฝ่ายชายไม่ได้คิดอะไร เมื่อมีคนมาชอบฝ่ายชาย ฝ่ายหญิงพยายามทำตัวเป็นปกติ เหมือนไม่มีอะไรเกิดขึ้น จนเมื่อฝ่ายหญิงบอกความจริง ทำให้ฝ่ายชายรู้ความจริงในปี พ.ศ. 2559 วิรพร จิรเวชสุนทรกุลและจิรกิตติ์ ถาวรวงศ์ นำเพลงนี้มาขับร้องใหม่ ประกอบละคร คิสเดอะซีรีส์ รักต้องจูบ
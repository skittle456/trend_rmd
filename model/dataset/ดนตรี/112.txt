โรเบิร์ต เจมส์ ริตชีย์  เกิดเมื่อวันที่ 17 มกราคม ค.ศ. 1971 หรือเป็นที่รู้จักในชื่อ คิด ร็อก  เป็นแร็ปเปอร์ที่ผันตัวมาเป็นนักร้อง-นักแต่งเพลง เคยได้รับการเสนอชื่อเข้าชิงรางวัลแกรมมี่ 5 ครั้ง คิดร็อกเป็นที่รู้จักในเรื่องบุคลิกที่แปลกประหลาด และผลงานเพลงที่นำแร็ปเข้ามาผสมกับเฮฟวีเมทัล, บลูส์ร็อก, เซาเทิร์นร็อก, ฟังก์ และดนตรีคันทรีคิด ร็อก ออกผลงานสตูดิโออัลบั้มมาหลายชุด แต่ไม่เป็นที่รู้จักมาก จนผลงานในปี 1998 กับชุด Devil Without a Cause ภายใต้สังกัดแอตแลนติกเรคอร์ด ที่ขายได้กว่า 11 ล้านชุด มีเพลงฮิตในอัลบั้มอย่าง "Bawitdaba", "Cowboy, " และ "Only God Knows Why" ในปี 2000 เขาออกผลงานชุด The History of Rock ที่เป็นอัลบั้มเพลงรวมเพลงรีมิกซ์และเพลงสำเนาบันทึกเสียงใหม่จากผลงานอัลบั้มก่อน มีซิงเกิลอย่าง "American Bad Ass" ในปี 2001 เขาออกผลงานชุด Cocky ซึ่งมีเพลงในลักษณะคันทรีอย่าง "Picture" ร่วมกับเชอรีล โครว์ ที่มียอดขายระดับแผ่นเสียงทองคำสำหรับซิงเกิล และทำให้อัลบั้มนี้มียอดขายกว่า 5 ล้านชุด ต่อมาเขาออกผลงานในชื่อตัวเองในปี 2003 แต่ไม่ประสบความสำเร็จในชาร์ต เขาออกผลงานชุด Live Trucker ในปี 2006 ซึ่งเป็นอัลบั้มรวมเพลงฮิตแสดงสด ในปี 2008 ออกผลงานชุด Rock N Roll Jesus ซึ่งมีเพลงดังอย่าง "All Summer Long" ถือเป็นเพลงฮิตเพลงแรกที่ขึ้นอันดับ 1 ทั่วโลก ขึ้นอันดับ 1 กว่า 8 ประเทศในยุโรปและออสเตรเลียคิด ร็อก ได้รับการเสนอชื่อจาก WWE ให้เข้าสู่หอเกียรติยศดับเบิลยูดับเบิลยูอีประจำปี 2018
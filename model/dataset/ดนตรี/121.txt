คาไลโดสโคป  เป็นวงดนตรีเฮฟวีเมทัลสัญชาติไทยวงแรก ๆ ที่เติบโตมาจากยุคดนตรีในแคมป์ทหารอเมริกัน  ก่อตั้งเมื่อปี พ.ศ. 2512  มีสมาชิกคนสำคัญ คือ ต้อม อิราวัต บุนนาค ผู้ก่อตั้งวง โดยเป็นมือเบสของวงมาตั้งแต่แรกเริ่ม  เอ็ดเวิร์ด แวนโซ นักร้องนำเสียงแหบเสน่ห์ เจ้าของฉายา "ร็อด สจ๊วตเมืองไทย" และ ศิริศักดิ์ ศิริโชตินันท์ มือกีตาร์ของวง ซึ่งเป็นมือกีตาร์ระดับชั้นแนวหน้าคนหนึ่งของประเทศ ที่รู้จักดีในชื่อของ "หมู คาไลโดสโคป"วง คาไลโดสโคป มีผลงานอัลบั้มคัฟเวอร์เพลงสากล 3 ชุด และไทยสากล 2 ชุด  คือ "กระชากใจ" ในปี พ.ศ. 2535 มีเพลงที่ได้รับความนิยม ได้แก่ กระชากใจ เพลงร็อคมันส์ที่กลายเป็นคำฮิตติดปากวัยรุ่นในยุคนั้น กับ เพราะเรานั้น...คู่กัน ซึ่งเป็นเพลงประกอบโฆษณาคอฟฟี่เมต และกลายเป็นเพลงร็อกประจำวงที่ได้รับความนิยมตลอดกาล  ส่วนผลงานชุดที่สอง คือ "เหนือกาลเวลา" ในปี พ.ศ. 2537 กับทางค่ายรถไฟดนตรี มีเพลง เหนือกาลเวลา ที่ได้รับความนิยมปี 2559 คาไลโดสโคป ได้ออกซิงเกิลใหม่ 2 เพลง คือเพลง อีกสักครั้ง และเพลง ใจไม่แพ้ โดยอิราวัติ บุนนาค หัวหน้าวงทำหน้าที่โปรดิวเซอร์ของ 2 เพลงนี้ และศรายุธ สุปัญโญ ทำหน้าที่เอ็กเซ็กคิวทีฟโปรดิวเซอร์ แต่งเนื้อร้องโดย ภูษิต ศศิธรานนท์ปี 2560 เอ็ดเวิร์ด แวนโซ ได้เข้าร่วมแข่งขันรายการเดอะวอยซ์ไทยแลนด์ ซีซั่นที่ 6 ทางช่อง 3 แต่ไม่ผ่านในรอบKnockoutคาไลโดสโคป Medley Smoke 1984 กระชากใจ เหนือกาลเวลา ใจไม่แพ้ อีกสักครั้ง 												